[{
  "_id": {
    "$oid": "5f049f4839fcc0cf81da44c7"
  },
  "heading": [
    "রাজ্যের সব কন্টেনমেন্ট জোনে পরশু বিকেল থেকে ফের কড়া লকডাউন"
  ],
  "publish_date": [
    "৭ জুলাই, ২০২০, ১৯:৩৩:২৬"
  ],
  "imagelink": [
    "https://images.anandabazar.com/polopoly_fs/1.1172897.1594131176!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus",
    "Coronavirus in west Bengal",
    "Coronavirus Lockdown",
    "Lockdown"
  ],
  "content": [
    "কন্টেনমেন্ট জোনে ফের ",
    " ঘোষণা করল রাজ্য সরকার। আগামী বৃহস্পতিবার বিকেল ৫টা থেকে ",
    "গুলিকে কড়া লকডাউনের নির্দেশিকা জারিও করেছে নবান্ন। ওই এলাকায়  সরকারি এবং বেসরকারি অফিস বন্ধ থাকবে। চলবে না গাড়ি। কল-কারখানা, মার্কেট কমপ্লেক্স, ব্যবসা বাণিজ্যেও নিষেধাজ্ঞা থাকবে। তবে জরুরি পরিষেবার ক্ষেত্রে ছাড় মিলবে। নিত্যপ্রয়োজনীয় জিনিসপত্র পাওয়া যাবে। ওই এলাকাগুলিতে যাতে নিয়ম মানা হয়, সে কারণে পুলিশ এবং প্রশাসনের কড়া নজরদারি থাকবে ২৪ ঘণ্টাই।",
    "কলকাতা, উত্তর ২৪ পরগনা সহ বিভিন্ন জেলা প্রশাসন ফের লকডাউনের বিষয়ে নবান্নে রিপোর্ট পাঠায়। এ বিষয়ে পর্যালোচনার পর মঙ্গলবার স্বরাষ্ট্র সচিব আলাপন বন্দ্যোপাধ্যায় কন্টেনমেন্ট জোনগুলিতে কড়া লকডাউনের বিষয়ে নির্দেশিকা জারি করেছেন। ইতিমধ্যে কলকাতায় বেশ কয়েকটি এলাকায় লকডাউনের বিধি নিষেধ আরোপ করা হয়ে গিয়েছে। সিল করে দেওয়া হয়েছে বহুতল। বিভিন্ন রাস্তায় নতুন করে ব্যারিকেডও বসেছে। এ দিন কলকাতার পুলিশের কর্তাদের সঙ্গে জরুরি বৈঠক করেন পুরসভার প্রশাসক ফিরহাদ হাকিম। ",
    "কলকাতায় কন্টেনমেন্ট জোনের মধ্যে ভবানীপুর, উল্টোডাঙা, ফুলবাগান, বেলেঘাটা, আলিপুর, কাকুরগাছি, হিডকো, বিজয়গড়, যাদবপুর, নিউ আলিপুর, কসবা, মুকুন্দপুর, অজয়নগরের মতো এলাকাগুলি রয়েছে। ওই এলাকাগুলিতে প্রয়োজনে রাস্তা বন্ধ রাখা হবে। বহুতলের ক্ষেত্রে ঢোকা-বেরনোর পথও আটকে দেওয়া হতে পারে। নিত্য প্রয়োজনীয় জিনিস যাতে পান বাসিন্দারা, তার বন্দোবস্ত করবে প্রশাসন।",
    "দক্ষিণ ২৪ পরগনাতেও সব মহকুমা এলাকাতেই কন্টেনমেন্ট জোন রয়েছে। তার মধ্যে সবচেয়ে বেশি আলিপুর সদর মহকুমা এলাকায়, কারণ এই মহকুমার অধিকাংশ এলাকা কলকাতা এবং সংলগ্ন এলাকায়। এর মধ্যে রয়েছে বিষ্ণুপুর বিধানসভা এলাকার ঘোষেরহাট, দক্ষিণ গৌরীপুর, আমগাছিয়া, কন্যানগর গভর্নমেন্ট কলোনি, আশুতি রথতলা, চকডাঙা খেলার মাঠ, কয়াল পাড়া, আকান পাড়ার মতো এলাকা। খাসিটিকা, নন্দভাঙা-নস্করপাড়া, মল্লিকপাড়া, দৌলাপুর শেখপাড়া, রামনগর মণ্ডলপাড়া, চক এনায়েতপুর, উদয়রামপুর, মীরপুর, বড়গগন গোহালিয়াস পশ্চিম উমেদপুরের মতো এলাকা।",
    "এ ছাড়া বারুইপুর মহকুমার রাজপুর সোনারপুর, বারুইপুর, ডায়মন্ড হারবার ও জয়নগর মজিলপুর পুরসভার বিভিন্ন ওয়ার্ডেও রয়েছে প্রচুর কন্টেনমেন্ট জোন। এ ছাড়া ডায়মন্ড হারবার মহকুমার ফলতা, মগরাহাট ১ ও ২, কুলপি, মন্দিরবাজার, মথুরাপুর-২, মন্দিরবাজার ব্লকের বিভিন্ন এলাকাতেও কন্টেনমেন্ট জোন রয়েছে। কাকদ্বীপ মহকুমার পাথরপ্রতিমা, সাগর ব্লকের বহু এলাকাতেও কন্টেনমেন্ট জোন রয়েছে।",
    " by ",
    " on Scribd",
    " ",
    "গত কয়েক দিনে দৈনিক করোনা আক্রান্তের সংখ্যা ক্রমশই বাড়ছিল। আক্রান্তের সংখ্যা আটশোর ঘরে পৌঁছে গিয়েছিল। রাজ্যে মোট করোনা আক্রান্তের সংখ্যা ২২ হাজার ছাড়িয়ে গিয়েছে। মৃত্যু হয়েছে ৮৬১ জনের। এই সময়ে কড়া হাতে পরিস্থিতি মোকাবিলা না করা গেলে, তা নিয়ন্ত্রণের বাইরে বেরিয়ে যেতে পারে বলে মনে করছেন চিকিৎসকেরা। সে কারণে ফের রাজ্যে লকডাউন ঘোষণা করা হল। কন্টেনমেন্ট জোনের বাইরেও ছিল ‘বাফার জোন’। এ বার কন্টেনমেন্ট জোনের সঙ্গে বাফার জোনকে জুড়ে দেওয়া হয়েছে। ফলে কন্টেনমেন্ট জোনের পরিধি আরও বেড়ে গিয়েছে। ওই পুরো এলাকাতেই থাকবে লকডাউনের কড়া নজরদারি।",
    " by ",
    " on Scribd",
    " ",
    "কন্টেনমেন্ট জোনের বাসিন্দাদের চলা-ফেরাও নিয়ন্ত্রিত হতে পারে। যেতে পারবেন না অফিসে। একমাত্র জরুরি পরিষেবার ক্ষেত্রে ছাড় পাওয়া যেতে পারে। ওই এলাকার বাসিন্দাদের প্রয়োজনীয় জিনিসপত্র হোম ডেলিভারির বন্দোবস্ত করবে স্থানীয় প্রশাসন। কলকাতা এলাকায় পুরসভা এবং পুলিশ যৌথভাবে বিষয়টি নজরদারি করবে। জেলার ক্ষেত্রে তা জেলাশাসক, পুলিশ সুপার প্রয়োজনীয় ব্যবস্থা নেবে, যাতে বাসিন্দারা লকডাউন মেনে চলে।",
    "কলকাতায় কন্টেমেন্ট জোনের সংখ্যা বেড়ে ৩৩ হয়েছে বলে পুরসভা সূত্রে খবর। ওই এলাকাগুলিতে আরও কড়াভাবে নজরদারি যাতে হয়, সে বিষয়ে পুলিশকে প্রয়োজনীয় ব্যবস্থা নিতে বলা হয়েছে। কলকাতা পুরসভার প্রশাসক ফিরহাদ হাকিম বলেন, “অনেক মানুষই অযথা বাইরে ঘোরাঘুরি করছেন। মুখে মাস্ক পড়ছেন না। দূরত্ববিধিও অনেক জায়গায় শিকেয় উঠেছে। এক দোকানে অনেকে একসঙ্গে পাশাপাশি দাঁড়িয়ে আছেন। পুলিশকে এই বিষয়গুলি কড়া হাতে মোকাবিলা করতে বলা হয়েছে।”"
  ]
},{
  "_id": {
    "$oid": "5f049f4a39fcc0cf81da44c8"
  },
  "heading": [
    "চিনা পণ্যের নিষেধে ক্ষতি হবে ঠিকই, কিন্তু এ ছাড়া উপায় নেই আমাদের"
  ],
  "publish_date": [
    "৭ জুলাই, ২০২০, ১৫:৫৩:২৮"
  ],
  "imagelink": [
    "https://images.anandabazar.com/polopoly_fs/1.1172827.1594120712!/image/image.jpg_gen/derivatives/box_731_402/image.jpg"
  ],
  "tags": [
    "India-China Dispute",
    "India",
    "China",
    "India-China Trade",
    "Abhirup Sarkar"
  ],
  "content": [
    "গালওয়ান উপত্যকায় চৈনিক আগ্রাসনের প্রতিক্রিয়া হিসেবে সম্প্রতি ভারত সরকার চিনের সঙ্গে অর্থনৈতিক লেনদেনের উপর কিছু কিছু বিধিনিষেধ আরোপ করতে শুরু করেছে। ইতিমধ্যেই উনষাটটি চৈনিক অ্যাপ নিষিদ্ধ ঘোষণা করা হয়েছে। পরিকাঠামো এবং অন্যান্য ক্ষেত্রে চিনা বিনিয়োগকে সরকারি নজরদারির আওতায় আনা হয়েছে। বিভিন্ন রাজনৈতিক ও অরাজনৈতিক মঞ্চ থেকে চিনা দ্রব্য বর্জন করার জন্য আহ্বান জানানো হয়েছে। এক দিকে যেমন চিনের ঔদ্ধত্যের জবাব হিসেবে অনেকে এই পদক্ষেপকে স্বাগত জানাচ্ছেন, তেমনই অন্য দিকে কিছু আশঙ্কাও স্বাভাবিক ভাবে জেগে উঠছে সাধারণ নাগরিকদের মনে। প্রশ্ন উঠছে, কতটা সুচিন্তিত আর কতটাই বা আবেগ-তাড়িত এই বয়কট? ভারতীয় অর্থনীতি কি এই বয়কটের ভার বহন করতে পারবে? চিনকে ভারতীয় অর্থনীতির মানচিত্র থেকে একেবারে বাদ দিয়ে ভারত মসৃণ ভাবে তার অর্থনৈতিক বিকাশ ঘটাতে পারবে তো?",
    "কিছু দিন ধরেই ভারতীয় অর্থনীতিতে চিনের গুরুত্ব বেড়ে চলেছে। বর্তমানে সমস্ত দেশের মধ্যে চিন থেকে আমাদের আমদানির মূল্য সব থেকে বেশি। রিজার্ভ ব্যাঙ্ক অব ইন্ডিয়া প্রকাশিত আমদানি-রফতানি সংক্রান্ত তথ্য থেকে জানতে পারছি, ২০১৮-১৯ আর্থিক বর্ষে চিন থেকে আমরা ৭০.৩ বিলিয়ন (৭০৩০ কোটি) মার্কিন ডলার মূল্যের পণ্য আমদানি করেছি। তুলনায় আমাদের দ্বিতীয় বৃহত্তম আমদানি মার্কিন যুক্তরাষ্ট্র থেকে, আমদানির মূল্য ৩৫.৫ বিলিয়ন (৩৫৫০ কোটি) মার্কিন ডলার, অর্থাৎ চৈনিক দ্রব্য আমদানির অর্ধেক।",
    "চিন থেকে আমাদের আমদানির তালিকাটি দীর্ঘ। স্মার্টফোন, বৈদ্যুতিক ও টেলিকম সরঞ্জাম, গাড়ির যন্ত্রাংশ থেকে শুরু করে রাসায়নিক সার, ওষুধপত্র এবং ওষুধপত্র তৈরির উপাদান, এমনকি মেট্রোরেলের কোচ পর্যন্ত সব কিছুই এই তালিকায় আছে। স্মার্টফোনের বাজারে চিনেরাই মার্কেট লিডার, তাদের পণ্যের সম্মিলিত বিক্রি মোট বিক্রির ৭২ শতাংশ। ওষুধ তৈরির ক্ষেত্রে ৬৬ শতাংশ উপাদান আমাদের চিন থেকে আমদানি করতে হয়।",
    "তা ছাড়া ভারতে চিনাদের প্রত্যক্ষ বিনিয়োগেও বেড়ে চলেছে। চৈনিক পুঁজি সরাসরি ঢুকে পড়েছে ভারতের ধাতুজাত শিল্প, সৌরশক্তি, সাধারণ পরিকাঠামো, বিভিন্ন স্টার্ট-আপ ছাড়াও নানা রকমের পরিষেবা-ভিত্তিক ভোগ্যপণ্যে। উল্লেখ করা যেতে পারে, বিগ-বাসকেট, বাইজু’স, ফ্লিপকার্ট, মেক মাই ট্রিপ, ওলা, সুইগি, জোম্যাটো সবেতেই কিছু কিছু চৈনিক পুঁজি রয়েছে। চিনা শিল্প দফতরের দেওয়া পরিসংখ্যান অনুযায়ী ২০১৮-১৯ আর্থিক বর্ষে ভারতে সরাসরি চৈনিক বিনিয়োগের পরিমাণ ৮ বিলিয়ন (৮০০ কোটি) মার্কিন ডলার। অতএব আশঙ্কা হতেই পারে, চিনা দ্রব্য রাতারাতি বয়কট করলে কিংবা দেশে চিনা বিনিয়োগ আসা হঠাৎ বন্ধ করে দিলে আমরাই অসুবিধেয় পড়ে যাব।",
    "চৈনিক জিনিসের প্রধানতম আকর্ষণ তার দাম। দ্বিতীয় বিশ্বযুদ্ধের পরে জাপান যেমন চটকদার জিনিসপত্র তৈরি করত, ইউরোপ-আমেরিকার জিনিসের তুলনায় যা ছিল নিম্নমানের এবং কম টেকসই, কিন্তু দামেও অনেক কম, চিনারা এখন সেই জায়গাটা ধরে নিয়েছে। ফলে সীমিত আয়ের ভারতীয় ক্রেতার কাছে চিনা জিনিসের কদর আছে। এ ছাড়াও কিছু কিছু অপেক্ষাকৃত দামী ব্র্যান্ডের প্রযুক্তি বা যন্ত্রাংশ মার্কিন যুক্তরাষ্ট্র বা ইউরোপে তৈরি হলেও বিভিন্ন অংশগুলো জোড়া লাগিয়ে অন্তিম পণ্যটি প্রস্তুত হয় চিন দেশে। এর একটা বড় উদাহরণ অ্যাপল কম্পিউটার। অ্যাপল-এর বেশির ভাগ মডেলের ক্ষেত্রেই শেষ পর্যায়ের সংযুক্তিকরণের কাজটা চিন দেশেই সম্পন্ন হয়। এই রকম উদাহরণ আরও আছে। সব মিলিয়ে, চৈনিক পণ্য রাতারাতি বন্ধ করে দিলে, সন্দেহ নেই, ভারতীয় ভোক্তাদের সরাসরি কিছু ক্ষতিস্বীকার করতেই হবে।",
    "সনাতন অর্থশাস্ত্রে ভোক্তারাই শেষ কথা। কোনও নীতির ফলে যদি ভোক্তাদের স্বার্থ বিঘ্নিত হয় তা হলে সনাতন অর্থশাস্ত্র বলবে নীতিটায় গলদ আছে। অর্থাৎ সনাতন অর্থশাস্ত্র রাতারাতি চৈনিক পণ্য বয়কটকে সমর্থন করবে না। এর সঙ্গে আরও কিছু সমস্যা যোগ করা যেতে পারে। চৈনিক পণ্য আমদানি বন্ধ হয়ে গেলে, যে পাইকারি এবং খুচরো ব্যবসায়ীরা চৈনিক পণ্য কেনাবেচা করেন তাঁদের ব্যবসা মার খাবে। ফলে এই সব ক্ষেত্রে কম লোক নিয়োগ হবে। আবার বিক্রির পরিমাণের দিক থেকে দেখলে পৃথিবীর বাজারে ভারত ওষুধপত্রের তৃতীয় বৃহত্তম বিক্রেতা। মার্কিন যুক্তরাষ্ট্রকেই ভারত গত বছর ১৪ বিলিয়ন (১৪০০ কোটি) মার্কিন ডলার মূল্যের ওষুধপত্র বিক্রি করেছে। কিন্তু এই ওষুধপত্রের রাসায়নিক উপাদানগুলো অনেকাংশই চিন থেকে আমদানি করতে হয়েছে। চিন থেকে আমদানি বন্ধ হয়ে গেলে ভারতের এই রফতানিও মার খাবে।",
    "এ সব সত্ত্বেও বলব, চিনের সঙ্গে অর্থনৈতিক লেনদেনের উপর খানিকটা লাগাম অবশ্যই পরানো দরকার। এর একাধিক কারণ। কারণগুলো আর্থ-রাজনৈতিক। ১৯৯৮-৯৯ আর্থিক বর্ষে ভারতের মোট আমদানির ২.৫৮ শতাংশ ছিল চিন থেকে এবং মোট ভারতীয় রফতানির ১.২৮ শতাংশের গন্তব্য ছিল চিন। তার পরের দশ বছরে চিন থেকে আমদানি এবং চিন দেশে রফতানি দু’টোরই মোটামুটি চারগুণ গুরুত্ব বৃদ্ধি হয়েছে। ২০০৮-০৯ আর্থিক বর্ষে চিন থেকে আমাদের আমদানি দাঁড়িয়েছে মোট আমদানির ১০.৫ শতাংশ, চিন দেশে রফতানির অনুপাত মোট রফতানির ৫ শতাংশ। কোনও দেশের সঙ্গে আমদানি এবং রফতানির গুরুত্ব যদি মোটামুটি সমান হারে বৃদ্ধি পায় তা হলে বলার কিছু থাকে না। অর্থাৎ ১৯৯৮-৯৯ থেকে ২০০৮-০৯ এই দশ বছর চিনের সঙ্গে আমাদের অর্থনৈতিক লেনদেনের বৃদ্ধিটা একটা ভারসাম্য মেনে ঠিক পথেই চলছিল। কিন্তু তার পরের দশ বছরে লেনদেনগুলো ক্রমশ একপেশে হয়ে গিয়েছে। চিনকে আমরা যত জিনিস বিক্রি করতে পারছি, তার থেকে ঢের বেশি জিনিস চিন আমাদের বিক্রি করছে। ফলে আরও দশ বছর পরে, ২০১৮-১৯-এ পৌঁছে আমরা দেখতে পাচ্ছি আমাদের মোট আমদানির ১৩.৭ শতাংশ চিন থেকে আসছে। কিন্তু চিন দেশে আমাদের রফতানি মোট রফতানির সেই ৫ শতাংশই রয়ে গেছে। অর্থাৎ গত দশ বছরে চিনের সঙ্গে আমাদের অর্থনৈতিক লেনদেনের চেহারাটা আমূল বদলে গিয়েছে।",
    "আমদানি-রফতানির মধ্যে এই ভারসাম্যহীনতার ফলে চিনের সঙ্গে আমাদের বাণিজ্য ঘাটতি ক্রমশ বেড়ে চলেছে। এই ক্রমবর্ধমান ঘাটতির মানে, চিনা কোম্পানিদের হাতে ভারতীয় টাকা জমে যাচ্ছে, যে টাকাটা ভারতীয় ক্রেতারা চৈনিক পণ্যের উপর খরচ করেছে। এই টাকার একটা অংশ ডলারে রূপান্তরিত করে চিনারা তাদের দেশে নিয়ে যাচ্ছেন, কিন্তু একটা বড় অংশ আমাদের দেশেই বিনিয়োগ করা হচ্ছে, যে বিনিয়োগের সংক্ষিপ্ত বর্ণনা আমরা আগেই দিয়েছি।",
    "দেশে চৈনিক বিনিয়োগ বাড়লে আমাদের লাভ না ক্ষতি? আপাতদৃষ্টিতে লাভ, কারণ বিনিয়োগ বাড়লে আর্থিক লেনদেন বাড়ে, কর্মসংস্থান বাড়ে। কিন্তু একটু দীর্ঘমেয়াদি দৃষ্টি নিয়ে দেখলে বোঝা যাবে এর একটা অত্যন্ত বিপজ্জনক দিক আছে। ভারতে চৈনিক বিনিয়োগ বাড়ার দীর্ঘমেয়াদি তাৎপর্য হল, আমাদের গুরুত্বপূর্ণ এবং কৌশলগত ক্ষেত্রগুলোতে চিনে অনুপ্রবেশ ঘটছে। এই অনুপ্রবেশের ফলে ওই ক্ষেত্রগুলোতে চিনাদের কর্তৃত্ব এবং নিয়ন্ত্রণও বাড়ছে, যা আদৌ কাম্য নয়। যদি চিনের সঙ্গে আমাদের একটা সুসম্পর্কের ইতিহাস থাকত তা হলে তবু এই নিয়ন্ত্রণ খানিকটা মেনে নেওয়া যেত। কিন্তু সেটা যখন নেই, বরং তার উল্টোটা আছে, যখন ভারত-চিন সম্পর্কের ইতিহাসটা বস্তুতপক্ষে দীর্ঘ বৈরিতার ইতিহাস, তখন আমাদের গুরুত্বপূর্ণ ক্ষেত্রগুলোতে চিনের প্রভাব ও নিয়ন্ত্রণ বাড়তে দেওয়াটা মূর্খামি। অর্থাৎ চিনের সঙ্গে আমাদের অর্থনৈতিক লেনদেনে একটা লাগাম পরাতেই হবে।",
    "২০১৮-১৯ আর্থিক বর্ষের পরিসংখ্যান বলছে, ওই বছরে ইউরোপীয় ইউনিয়নে আমাদের রফতানি ছিল ৫৭ বিলিয়ন (৫৭০০ কোটি) মার্কিনি ডলার, আমদানি ৫৮ বিলিয়ন (৫৮০০ কোটি)। অর্থাৎ ইউরোপীয় ইউনিয়নের সঙ্গে আমাদের লেনদেনে একটা পরিষ্কার ভারসাম্য রয়েছে। ওই একই বছরে মার্কিন যুক্তরাষ্ট্রের থেকে আমাদের আমদানি ছিল ৩৫.৫ বিলিয়ন (৩৫৫০ কোটি) এবং রফতানি ৫২.৪ বিলিয়ন (৫২৪০ কোটি) ডলার, মানে মার্কিন যুক্তরাষ্ট্রের সঙ্গে বাণিজ্য করে আমরা লেনদেনে উদ্বৃত্ত রাখতে পারছি। তুলনায়, ২০১৮-১৯ আর্থিক বর্ষে চিনের সঙ্গে আমাদের আমদানি ৭০.৩ বিলিয়ন (৭০৩০ কোটি), রফতানি ১৬.৭ বিলিয়ন (১৬৭০ কোটি), বাণিজ্যিক ঘাটতি ৫৩.৬ বিলিয়ন (৫৩৬০ কোটি) ডলার। এই ঘাটতির উদ্বেগজনক তাৎপর্য নিয়ে আমরা আগেই আলোচনা করেছি। আমাদের উচিত আমাদের আন্তর্জাতিক বাণিজ্যটাকে চিনের দিক থেকে সরিয়ে ধীরে ধীরে ইউরোপীয় ইউনিয়ন এবং মার্কিন যুক্তরাষ্ট্রের অভিমুখে নিয়ে যাওয়া। ভারতের চিন-নির্ভরতা যে বিপজ্জনক জায়গায় এসে দাঁড়িয়েছে সেখান থেকে বেরোনোর এটাই উপায়। কাজটা অবশ্য সহজ নয়।",
    "চিনের সঙ্গে বাণিজ্যে লাগাম পরানোর আর একটা সোজাসাপটা যুক্তি আছে। এই মুহূর্তে চিনের সঙ্গে ভারতের সম্পর্কে প্রায় একটা যুদ্ধকালীন পরিস্থিতি তৈরি হয়েছে। আমরা জানি, যুদ্ধের সময় কিছু ক্ষয়ক্ষতি স্বীকার করতেই হয়। না হলে প্রতিপক্ষকে বশে আনা যায় না। চৈনিক পণ্যের উপর নিষেধাজ্ঞার ফলে যে ক্ষয়ক্ষতি হবে, সেটাকে যুদ্ধকালীন অবশ্যম্ভাবী ক্ষতি হিসেবে ধরে নেওয়া যেতেই পারে।"
  ]
},{
  "_id": {
    "$oid": "5f049f4d39fcc0cf81da44c9"
  },
  "heading": [
    "করোনার কোপে ক্যাম্পাস, ৩০% সিলেবাস কমাচ্ছে সিবিএসই, ঘোষণা মন্ত্রীর"
  ],
  "publish_date": [
    "৭ জুলাই, ২০২০, ১৯:২৪:৪৬"
  ],
  "imagelink": [
    "https://images.anandabazar.com/polopoly_fs/1.1172892.1594138394!/image/image.jpg_gen/derivatives/box_731_402/image.jpg"
  ],
  "tags": [
    "CBSE",
    "CBSE Syllabus",
    "Coronavirus",
    "Coronavirus Lockdown",
    "Ramesh Pokhriyal"
  ],
  "content": [
    "সেই মার্চ থেকে ক্লাস বন্ধ। বাতিল হয়েছে পরীক্ষাও। এ বার ",
    "র সংক্রমণের জেরে ",
    " (সিবিএসই) পড়ুয়াদের পঠনপাঠনের ভার লাঘব করতে ২০২০-২১ শিক্ষাবর্ষের সিলেবাসেও কাটছাঁট করার সিদ্ধান্ত নিল কেন্দ্রীয় মানবসম্পদ উন্নয়ন মন্ত্রক। ক্লাস নাইন থেকে টুয়েল্‌ভ পর্যন্ত বর্তমান পাঠক্রম থেকে অন্তত ৩০ শতাংশ বাদ যাবে বলে জানালেন দফতরের মন্ত্রী রমেশ পোখরিয়াল নিশাঙ্ক। যদিও মূল বিষয়বস্তু বাদ যাবে না বলে আশ্বস্ত করেছেন মন্ত্রী।",
    "করোনাভাইরাসের সংক্রমণ আটকাতে দেশজুড়ে যখন লকডাউন শুরু হয়েছিল, সেই মার্চ মাস থেকেই বন্ধ স্কুল-কলেজ থেকে শুরু করে সমস্ত শিক্ষা প্রতিষ্ঠান। পঠনপাঠন কার্যত বন্ধ পড়ুয়াদের। অনলাইন ক্লাস চালু হলেও তাতে স্কুলের মতো সিলেবাস ধরে ধরে প্রত্যেক পড়ুয়াকে আলাদা করে দেখভাল করা যায় না বলে মনে করেন বিশেষ়্জ্ঞরা। অনলাইন ক্লাস কার্যত বাড়িতে পড়াশোনার মতো বলেও অনেকের মত। কবে আবার স্কুল খুলবে এবং ক্লাস চালু হবে, সে বিষয়ে কোনও দিশা নেই। সেই কারণেই সিবিএসই-র সিলেবাস কমানোর দাবি উঠছিল নানা মহল থেকে।",
    "এই পরিস্থিতিতে শেষ পর্যন্ত মঙ্গলবার সেই সিদ্ধান্ত ঘোষণা করলেন কেন্দ্রীয় মানবসম্পদ উন্নয়ন মন্ত্রী রমেশ পোখরিয়াল। টুইটারে তিনি জানিয়েছেন, ‘‘শিক্ষালাভের গুরুত্ব বুঝেই পাঠক্রমে মূল বিষয়বস্তুগুলি রেখে থেকে ৩০ শতাংশ কাটছাঁট করার সিদ্ধান্ত নেওয়া হয়েছে।’’ এই ঘোষণা থেকে শিক্ষাবিদদের ব্যাখ্যা, সিলেবাস থেকে মূল বিষয়বস্তু বাদ পড়বে না। কিন্তু তার ব্যাপ্তি কমবে— তেমনটাই বলতে চেয়েছেন মন্ত্রী।",
    "তবে এই সিদ্ধান্তের আগে দেশের বিশিষ্ট শিক্ষাবিদ-সহ নানা অংশ থেকে মতামত নেওয়া হয়েছিল বলেও জানিয়েছেন রমেশ পোখরিয়াল। ঘোষণার সঙ্গেই ট্যাগ করা অন্য টুইটারে তাঁর বক্তব্য, ‘‘এই সিদ্ধান্তে পৌঁছনোর কয়েক সপ্তাহ আগে সিলেবাস কমানোর বিষয়ে শিক্ষাবিদদের কাছে পরামর্শ চেয়েছিলাম। আমি আনন্দিত যে, দেড় হাজারেরও বেশি মতামত পেয়েছি।’’ এই ‘অভূতপূর্ব সাড়া’ দেওয়ার জন্য শিক্ষাবিদদের ধন্যবাদও জানিয়েছেন মন্ত্রী।"
  ]
},{
  "_id": {
    "$oid": "5f049f5039fcc0cf81da44ca"
  },
  "heading": [
    "চিনা চ্যানেলে দেখানো ছবি নস্যাৎ করছে চিনের দাবিকেই"
  ],
  "publish_date": [
    "৭ জুলাই, ২০২০, ১৮:০৪:১৬"
  ],
  "imagelink": [
    "https://images.anandabazar.com/polopoly_fs/1.1172877.1594126779!/image/image.jpg_gen/derivatives/box_731_402/image.jpg"
  ],
  "tags": [
    "India China",
    "India",
    "China",
    "Galwan Valley",
    "Indian Army",
    "Chinese Army"
  ],
  "content": [
    "য় প্রকৃত নিয়ন্ত্রণরেখা থেকে সেনা সরাতে সোমবারই রাজি হয়েছে বেজিং। আর সেই দিনই রাতে চিনের সরকারি টিভি চ্যানেলে এমন ছবি দেখানো হল, যা কার্যত ব্যুমেরাং হল শি চিনফিং সরকারের। জোরদার হল ভারতের দাবি। চিনা বাহিনী যে ১৪ নম্বর পেট্রোলিং পয়েন্টের কাছে ভারতীয় ভূখণ্ডে ভারতীয় সেনার কাজকর্মে বাধা দিয়েছিল, তাও কার্যত স্পষ্ট হল।",
    "সোমবার জাতীয় নিরাপত্তা উপদেষ্টা (এনএসএ) ",
    "। তার পর থেকেই সেনা সরাতে শুরু করেছে বেজিং। সোমবার সন্ধ্যায় চিনের সরকারি টিভি চ্যানেল সিসিটিভি-৪-এর একটি অনুষ্ঠানে কিছু স্যাটেলাইট ইমেজ দেখানো হয়।ওই টিভি চ্যানেলের দাবি, ১৪ নম্বর পেট্রোলিং পয়েন্টের কাছে ভারতীয় সেনার একটি হেলিপ্যাড এবং অন্যান্য সেনার সামগ্রী সরিয়ে দিচ্ছে চিনের বাহিনী। ভারতীয় সেনার তাঁবু এবং হেলিপ্যাডের ছবি দেখানো হলেও সেখানে চিনা সেনার কার্যকলাপের ছবি নেই। ফলে এটাও চিনের কোনও পরিকল্পনার অংশ কি না, তা নিয়ে প্রশ্ন তুলেছেন অনেকে। ",
    "চিন দাবি করে আসছে, তারা ভারতীয় ভূখণ্ডে প্রবেশ করেনি। কিন্তু সরকারি ভাবে না হলেও ভারতীয় সেনা এবং বিভিন্ন সংবাদ মাধ্যম সূত্রে দাবি করা হয়েছে, চিনা বাহিনী ভারতীয় ভূখণ্ডের ১৪ নম্বর পেট্রোলিং পয়েন্টে ঢুকে বসেছিল। তার জেরেই ১৫ জুনের রক্তক্ষয়ী সংঘর্ষের ঘটনা ঘটে। চিনের সরকারি চ্যানেলের দাবিমতো, চিনা বাহিনী যদি ভারতীয় তাঁবু ও হেলিপ্যাড তুলে দিয়ে থাকে, তা হলে সেই এটা স্পষ্ট হয় যে বেজিং আগ্রাসন চালিয়েছে এবং ভারতীয় ভূখণ্ড দখলের চেষ্টা চালিয়েছে। ",
    "আবার একটি জাতীয় সংবাদ মাধ্যমের দাবি, গত ২২ মে-র স্যাটেলাইট ইমেজে এই কাঠামো বা সেনার কার্যকলাপ ধরা পড়েনি। ইগলুর মতো একটি ছোট্ট তাঁবু ছাড়া ওই সময়ের ছবিতে ভারত বা চিন কোনও পক্ষের সেনার কোনও ছাউনিও ওই ছবিতে দেখা যায়নি। আবার ১৫ জুন গালওয়ানের ১৪ নম্বর পেট্রোলিং পয়েন্টের কাছে দু’পক্ষের সেনা সংঘর্ষের পরের স্যাটেলাইট ইমেজে চিনের সেনার উপস্থিতি ও কাঠামো তৈরির প্রমাণ মিলেছে। ওই সংবাদ মাধ্যমের দাবি, এর থেকেই স্পষ্ট, চিন সেনা ভারতীয় সেনার কাজকর্মে বাধা দিয়েছিল এবং পিছু হঠতে বাধ্য করেছিল। ভারতীয় ভূখণ্ডের অভ্যন্তরে ঢুকেছিল চিনা বাহিনী। গালওয়ানের সেনা সংঘর্ষ তারই পরিণাম।",
    "সোমবারের ওই ছবির সত্যতা নিয়ে সন্দেহ রয়েছে ভারতীয় সেনারও। সেনার নিয়ম অনুযায়ী নাম প্রকাশে অনিচ্ছুক এক কর্তা বলেন, ‘‘ওই ছবিগুলির (চিনা টেলিভিশনে দেখানো) সত্যতা যাচাই করার প্রয়োজন রয়েছে।’’",
    "পূর্ব লাদাখে প্রকৃত নিয়ন্ত্রণরেখায় এই গালওয়ান নদী উপত্যকা কৌশলগত কারণে অত্যন্ত গুরুত্বপূর্ণ। উপত্যকার এই পেট্রোলিং পয়েন্টগুলি থেকে নজরদারি চালানো যায় প্রতিপক্ষ সেনার কার্যকলাপের উপর। ভারতের যুক্তি, এই গালওয়ান নদী উপত্যকার ১৪ নম্বর পেট্রোলিং পয়েন্ট পর্যন্ত এলাকা ভারতীয় ভূখণ্ডের মধ্যে পড়ে।",
    " "
  ]
},{
  "_id": {
    "$oid": "5f049f5339fcc0cf81da44cb"
  },
  "heading": [
    "পেলেন লতার প্রশংসা, বেহালার বাঙালি মেয়ে এখন সবার নজরে"
  ],
  "publish_date": [
    "৭ জুলাই, ২০২০, ২১:০৫:০২"
  ],
  "imagelink": [
    "https://images.anandabazar.com/polopoly_fs/1.1172906.1594136553!/image/image.jpg_gen/derivatives/box_731_402/image.jpg"
  ],
  "tags": [
    "Lata Mangeshkar",
    "bollywood",
    "singer"
  ],
  "content": [
    "লতা মঙ্গেশকরের ছোট্ট একটা টুইট আর তাতেই রাতারাতি জীবন বদলে গিয়েছে বেহালার বাঙালি মেয়েটার। সমদীপ্তা মুখোপাধ্যায়। বিশ্ব সঙ্গীত দিবসে হঠাৎ করেই মনে হয়েছিল একটু অন্য রকম কিছু করলে কেমন হয়? যেমন ভাবা তেমনই কাজ। মোৎজার্টের ৪০ নম্বর সিম্ফনি, জি মাইনরকে ভারতীয় সরগমে গেয়ে পোস্ট করে দিয়েছিলেন ফেসবুকে। তাতে লাইক, কমেন্ট তো এসেছিল ঠিকই। কিন্তু ভাইরাল হয়নি।",
    "হিসেবটা বদলে গেল সোমবার দুপুরের পর থেকেই। অনেকের নজর এড়ালেও খোদ জায়গায়পৌঁছে গেল সমদীপ্তার গান। শুনে নিলেন লতা মঙ্গেশকর! শুধু শুনলেনই না, নিজের প্রতিটি সোশ্যাল মিডিয়া হ্যান্ডলে তাঁর গান শেয়ার করে প্রাণ ভরে আশীর্বাদও করলেন সুরসম্রাজ্ঞী।",
    "এ সবের কিছুই জানতেন না সমদীপ্তা। অন্য কাজে ব্যস্ত ছিলেন। ফোনটাও ছিল অন্য ঘরে। হঠাৎ করেই ফিরে এসে দেখেন, তাতে হাজারও ফোন, মেসেজ, শুভেচ্ছাবার্তা। খুলে প্রথমটায় কিছুই বুঝতে পারছিলেন না। যখন সম্বিত ফিরল তখন হাত-পা কাঁপছে তাঁর। চোখ ফেটে জল আসছে। এ-ও সম্ভব!যে মানুষটাকে ঈশ্বর ভেবে পুজো করে এসেছেন এত দিন, সে নিজেই শেয়ার করেছে তাঁর গান?",
    "Namaskar. Mujhe ye video kisine bheja, is ladki ne mahan Austrian sangeetkar Mozart ki 40th Symphony G Minor ko Bhartiya Sargam mein bahut sudar tarah se gaaya hai. Main isko aashirwad deti hun ki ye ek acchi gaayika bane. ",
    "ছুট্টে গিয়ে বাবা-মা’কে খবরটা দিতেই কেঁদে ফেলেন মা। বাবা মাথায় হাত বুলিয়ে আদর করে বলেন, ‘‘এ বার থেকে ভাল গাওয়ার দায়িত্ব আরও অনেক বেড়ে গেল।’’ ততক্ষণে সমদীপ্তা ভাইরাল। ফেসবুক জুড়ে ঘুরছে তাঁর গান, সঙ্গে লতাজির টুইট। বেহালার মেয়েটা কেমন করে যেন চলে এসেছেন লাইমলাইটে। মিডিয়ার ফোন, বন্ধুদের ফোন, এ রকম আগে কোনওদিন হয়নি তাঁর সঙ্গে।",
    "আজ তিনি অনেকটা ধাতস্থ। ফোন করতেই শান্ত গলায় বললেন, ‘‘আসলে প্রথমটায় ঠিক কী প্রতিক্রিয়া দেব সেটাই বুঝতে পারছিলাম না। এমনি মোবাইলে শুট করে ভিডিয়োটা দিয়েছিলাম ফেসবুকে। এ রকম একটা উপহার যে অপেক্ষা করছে তা তো ভাবতেই পারিনি।’’",
    "সঙ্গীত দিবসে গান না গেয়ে মোৎজার্টের সিম্ফনি নিয়ে পরীক্ষানিরীক্ষা করার ইচ্ছে হল কেন? ‘‘বেশ কয়েক বছর আগে দেবজ্যোতি মিশ্রের একটা ওয়ার্কশপ অ্যাটেন্ড করেছিলাম। উনি বারবার বলতেন মোৎজার্ট শোন, বিটোফেন শোন... তো শুনতে শুনতেই এক দিন মনে হল এমনটা করলে কী রকম হয়? রেওয়াজে বসলাম, হয়ে গেল...’’, বলছিলেন তিনি।",
    "প্রশংসা মিললেও ব্রেক মেলেনি এখনও। সমদীপ্তার ইচ্ছে সঙ্গীত নিয়ে অধ্যাপনা করবেন তিনি। সেইমতো পড়াশোনাও চলছে জোরকদমে। একই সঙ্গে চলছে সঙ্গীতের তালিম। চার বছর বয়সে জেঠুর কাছে যার শুরুটা হয়েছিল।",
    "বেহালার বাড়িতে আজ একটুকরো বলিউড। স্বপ্ন সত্যি হয়েছে সমদীপ্তার..."
  ]
},{
  "_id": {
    "$oid": "5f049f5539fcc0cf81da44cc"
  },
  "heading": [
    "তিন ঘণ্টা ধরে ভন্সালীকে জেরা, সুশান্ত-কাণ্ডে পুলিশকে কী বললেন পরিচালক?"
  ],
  "publish_date": [
    "৭ জুলাই, ২০২০, ১৭:১০:৪৩"
  ],
  "imagelink": [
    "https://images.anandabazar.com/polopoly_fs/1.1172866.1594122516!/image/image.jpg_gen/derivatives/box_731_402/image.jpg"
  ],
  "tags": [
    "sushant singh rajput",
    "mumbai police",
    "sanjay leela bhansali"
  ],
  "content": [
    "টানা তিন ঘণ্টা জিজ্ঞাসাবাদ চলার পর সোমবার বিকেলে বান্দ্রা স্টেশন থেকে বের হন পরিচালক সঞ্জয় লীলা ভন্সালী। মুম্বই পুলিশ সূত্রে জানা গিয়েছে, সুশান্তের ব্যাপারে মোট ২০টি প্রশ্ন করা হয় তাঁকে। ",
    "নিজের কোনও ছবি থেকে সুশান্তকে বাদ দেওয়ার কথা অস্বীকার করেছেন ভন্সালী। পুলিশ সূত্রে খবর, উল্টে ভন্সালী জানিয়েছেন, সুশান্তকে নিজে থেকেই তিনি ছবির অফার দিয়েছিলেন। কিন্তু সুশান্ত সেই মুহূর্তে অন্য ছবির শুটিংয়ে ব্যস্ত থাকায় ভন্সালীর সঙ্গে তাঁর আর ছবি করা হয়ে ওঠেনি। এর পর যদিও আর কোনও ছবির জন্য সুশান্তকে ডাকেননি পরিচালক।",
    "ইন্ডাস্ট্রি সূত্রে খবর, ভন্সালীর ‘রামলীলা...' ছবির অফার ফিরিয়ে দিয়েছিলেন সুশান্ত। পরে তাঁর জায়গায় নেওয়া হয় রণবীর সিংহকে। ফিরিয়ে দেওয়ার কারণ হিসেবেও প্রকাশ্যে এসেছে বেশ কয়েকটি তথ্য। সুশান্তের ঘনিষ্ঠ সূত্রে খবর, সে সময় যশরাজের ব্যানারে শেখর কপূর পরিচালিত ‘পানি’ ছবির শুটিং করছিলেন সুশান্ত। কিন্তু ‘পানি’ ছবির শুটিং কোনও এক অজানা কারণে শেষ করা হয়নি।",
    "Mumbai: Director & Producer Sanjay Leela Bhansali arrives at Bandra police station to record his statement in connection with actor Sushant Singh Rajput's suicide case. ",
    " ",
    "একদিকে ‘রামলীলা’ প্রস্তাব ফিরিয়ে দেওয়া, অন্যদিকে ‘পানি’ ছবির শুটিংও শেষ না হওয়ায় কার্যত দু’কুলই গিয়েছিল অভিনেতার। আর এতেই নাকি বেশ ভেঙে পড়েছিলেন সুশান্ত।তাঁর মৃত্যুর পর এমনটাই জানিয়েছিলেন ‘পানি’ ছবির পরিচালক শেখর কপূর। ইতিমধ্যেই সুশান্তের সঙ্গে চুক্তিপত্র পুলিশের কাছে জমা করেছে যশরাজ প্রযোজনা সংস্থা। তা খতিয়ে দেখছে মুম্বই পুলিশ।",
    "সুশান্ত কাণ্ডে সঞ্জয়কে নিয়ে এখনও পর্যন্ত মোট ৩৪ জনের বয়ান নিয়েছে মুম্বই পুলিশ। সূত্রের খবর, এর পর ডাকা হতে পারে পরিচালক শেখর কপূরকে। ",
    " "
  ]
},{
  "_id": {
    "$oid": "5f049f5839fcc0cf81da44cd"
  },
  "heading": [
    "রাতের লাদাখে ‘যুদ্ধ গর্জন’ বায়ুসেনার মিগ, অ্যাপাচের"
  ],
  "publish_date": [
    "৭ জুলাই, ২০২০, ১৯:২৬:২৮"
  ],
  "imagelink": [
    "https://images.anandabazar.com/polopoly_fs/1.1172900.1594131471!/image/image.jpg_gen/derivatives/box_731_402/image.jpg"
  ],
  "tags": [
    "Srinagar Air Base",
    "Indian Air Force",
    "Ladakh",
    "India-China Conflict",
    "Apache",
    "Chinook",
    "Galwan",
    "China",
    "PLA"
  ],
  "content": [
    "রাতের অন্ধকার চিরে উড়ে যাচ্ছে ভারতীয় বায়ুসেনার ফাইটার জেট। জমির উপর হেলিকপ্টারের সন্ধানী সার্চ লাইট। এলএসি-র অদূরের একটি অ্যাডভান্সড ল্যান্ডিং গ্রাউন্ড থেকে ফাইটার জেট এবং হেলিকপ্টারের রাতের যুদ্ধাভ্যাসের এমনই কয়েকটি ভিডিয়ো ফুটেজ মঙ্গলবার সামনে এসেছে। ভিডিয়ো প্রকাশ করে সংবাদসংস্থা এএনআই-এর টুইট, ‘‘",
    "র একটি ফরোয়ার্ড এয়ার বেস থেকে রাতে চিন সীমান্তের কাছে মহড়া হয়েছে।’’",
    "ভারতীয় বিমানবাহিনীর এক আধিকারিক মঙ্গলবার জানিয়েছেন, রুশ সুখোই-৩০ এবং মিগ-২৯ ফাইটার জেট এবং মার্কিন ",
    " এএইচ-৬৪ই অ্যাডভান্সড অ্যাটাক হেলিকপ্টার রাতের আকাশে নজরদারি এবং সামরিক অনুশীলন চালিয়েছে। ছিল, রাতের উড়ানে সক্ষম এমআই-১৬ভি ফাইভ মাল্টিরোল কপ্টার এবং ",
    " ভারী পরিবহণ হেলিকপ্টার। পাশাপাশি, লাদাখ সীমান্তের দুর্গম এলাকায় দ্রুত সেনা, রসদ এবং অস্ত্র পাঠাতে শ্রীনগর এয়ারবেসকে ‘লজিস্টিকস হাব’ হিসেবে ব্যবহার করছে বায়ুসেনা।",
    "পূর্ব লাদাখের কিছু এলাকায় পিছু হটেছে চিনা ফৌজ। কিন্তু প্রকৃত নিয়ন্ত্রণ রেখার (এলএএসি) বিভিন্ন অংশে টানাপড়েন চলছে এখনও। এই আবহে আপৎকালীন পরিস্থিতির মোকাবিলার উদ্দেশ্যে বায়ুসেনা লাদাখের আকাশে রাতের মহড়া করেছে। সোমবার গভীর রাতে কয়েক ঘণ্টা ধরে চলেছে এই যুদ্ধ অনুশীলন।",
    "ভারতীয় বিমানবাহিনীর গ্রুপ ক্যাপ্টেন এ এন রাঠি লাদাখের ওই ফরওয়ার্ড এয়ার বেস থেকে এএনআই-কে বলেছেন, ‘‘গোটা পরিস্থিতি নজরে রেখে রাতের পরিবেশের সঙ্গে আমাদের আধুনিক সরঞ্জাম এবং একনিষ্ঠ কর্মীদের সড়গড় করে তুলতেই এই উদ্যোগ। এ ধরনের মহড়ার মূল উদ্দেশ্য হল আকস্মিকতার মোকাবিলা।’’",
    "গত দু’মাসে পূর্ব লাদাখের দুর্গম এলাকাগুলিতে দ্রুত সেনা, রসদ ও যুদ্ধ সরঞ্জাম পাঠানোর ক্ষেত্রে কিছু খামতি ধরা পড়েছিল বলে বিমানবাহিনী সূত্রের খবর। গ্রুপ ক্যাপ্টেন নিশান্ত সিং জানিয়েছেন, পরিস্থিতি মোকাবিলায় তাঁরা শ্রীনগর এয়ারবেসকে লজিস্টিক হাব হিসেবে ব্যবহার করছেন। এ বিষয়ে প্রয়োজনীয় মহড়াও হয়েছে। তিনি বলেন, ‘‘অবস্থানগত দিক থেকে এই এয়ারবেস খুবই গুরুত্বপূর্ণ। এখান থেকে সেনা এবং সামরিক উপকরণ পাঠানো সুবিধাজনক। অনেক বছর ধরেই আমরা এই কাজ করছি।’’ তবে আগের চেয়ে এবারের প্রস্তুতি অনেক ব্যাপক বলে জানান তিনি।"
  ]
},{
  "_id": {
    "$oid": "5f049f5a39fcc0cf81da44ce"
  },
  "heading": [
    "করোনায় শিক্ষক স্বামীর মৃত্যু, ২ সন্তানকে কোলে নিয়ে রেললাইনে ঝাঁপ স্ত্রীর"
  ],
  "publish_date": [
    "৭ জুলাই, ২০২০, ১৮:৩০:৫৩"
  ],
  "imagelink": [
    "https://images.anandabazar.com/polopoly_fs/1.1172882.1594127306!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus in Bengal",
    "Covid 19",
    "Matigara"
  ],
  "content": [
    "করোনা আক্রান্ত হয়ে শিক্ষক স্বামীর মৃত্যুর কয়েক ঘণ্টার পরই দুই শিশু কন্যাকে নিয়ে রেললাইনে ঝাঁপ দিয়ে আত্মহত্যার চেষ্টা করলেন স্ত্রী। মঙ্গলবার ঘটনাটি ঘটেছে নিউ জলপাইগুড়ি স্টেশনে। গুরুতর আহত অবস্থায় হাসপাতালে চিকিৎসাধীন তিন জন।",
    "শিলিগুড়ি পুলিশ কমিশনারেট সূত্রে জানা গিয়েছে, এ দিন বেলা ১২টা থেকে সাড়ে ১২ টা নাগাদ নিরাপত্তা রক্ষীদের নজর এড়িয়ে নিউজলপাইগুড়ি স্টেশনের একটি ফুট ওভারব্রিজ থেকে ৪ বছর এবং ২ বছরের দুই শিশুকন্যাকে নিয়ে রেল লাইনে ঝাঁপ দেন বছর ৩৫-এর এক মহিলা। আশঙ্কাজনক অবস্থায় তাঁদের তিন জনকে মাটিগাড়ার একটি বেসরকারি হাসপাতালে ভর্তি করা হয়। পরে তাঁদের পরিচয় জানা যায়।",
    "তদন্তকারীরা জানিয়েছেন, ওই মহিলার নাম সীমা মাহাতো। তাঁর দুই শিশুকন্যা প্রাপ্তি এবং ঋষিতা। এঁরা চম্পাসারির নিবেদিতা রোডের বাসিন্দা। তদন্তে জানা যায়, সীমার স্বামী খড়িবাড়ির রামজীবন প্রাথমিক বিদ্যালয়ের সহকারি শিক্ষক। স্কুল বন্ধ থাকায় তিনি বাড়িতেই ছিলেন।",
    "এ মাসের গোড়া থেকে সর্দি জ্বরের মতো উপসর্গ দেখা যায় তাঁর শরীরে। স্থানীয় চিকিৎসকের পরামর্শে তিনি শিলিগুড়ি মহকুমা হাসপাতালে যান। সেখানে তাঁকে ভর্তি করা হয় এবং পরে কোভিড পরীক্ষার পর ৩ জুলাই তাঁর কোভি়ড পরীক্ষার রিপোর্ট পজিটিভ আসে। তাঁকে কোভিড ওয়ার্ডে স্থানান্তরিত করা হয়।",
    "হাসপাতাল সূত্রে জানা গিয়েছে, ওই শিক্ষকের হৃদপিন্ডের সমস্যা ছিল। তাঁর শ্বাসকষ্ট বাড়তে থাকে। হাসপাতালের সুপার অমিতাভ মন্ডল পুলিশকে জানিয়েছেন, শ্বাসকষ্টের জন্য তাঁকে ভেন্টিলেশনে রাখা হয়। সোমবার গভীর রাতে তাঁর মৃত্যু হয়। ভোর বেলা হাসপাতাল থেকে স্বামীর মৃত্যুর খবর পান সীমা।",
    "তাঁর প্রতিবেশীরা পুলিশকে জানিয়েছেন, এ দিন সাড়ে ১১ টা নাগাদ উদভ্রান্তের মতো দুই শিশুকন্যাকে নিয়ে বাড়ি থেকে বেরোন সীমা। প্রতিবেশীরা তাঁকে বাধা দেওয়ারও চেষ্টা করেন। কিন্তু তিনি কারও কথা না শুনে একটি টোটো ভাড়া করে উঠে পড়েন।",
    "তদন্তকারীরা এখনও নিশ্চিত নন, কেন আত্মহত্যার চেষ্টা করলেন ওই মহিলা। গোটা ঘটনার পিছনে স্বামীর মৃত্যু এবং অর্থনৈতির সঙ্কট কতটা দায়ী তাও খতিয়ে দেখছেন তদন্তকারীরা। তাঁরা অন্য বিভিন্ন সম্ভাবনাও খতিয়ে দেখছেন। মাটিগাড়ার হাসপাতাল সূত্রে জানা গিয়েছে, শিশু কন্যাদের অবস্থা স্থিতিশীল। তবে সীমার অবস্থা এখনও সঙ্কটজনক। পুলিশ ওই পরিবারের আত্মীয়দের সঙ্গে কথা বলছে, আত্মহত্যার চেষ্টার কারণ জানার জন্য।"
  ]
},{
  "_id": {
    "$oid": "5f049f5d39fcc0cf81da44cf"
  },
  "heading": [
    "সোনা পাচারে যুক্ত মুখ্যমন্ত্রীর দফতর? তোলপাড় কেরল, সিবিআই দাবি বিজেপির"
  ],
  "publish_date": [
    "৭ জুলাই, ২০২০, ১৬:০১:১৮"
  ],
  "imagelink": [
    "https://images.anandabazar.com/polopoly_fs/1.1172841.1594119741!/image/image.jpg_gen/derivatives/box_731_402/image.jpg"
  ],
  "tags": [
    "Kerala",
    "Kerala Gold Smuggling",
    "Pinarai Vijayan",
    "BJP"
  ],
  "content": [
    "৩০ কেজি সোনা পাচারের অভিযোগ ঘিরে তোলপাড় ",
    "র রাজনীতি। মুখ্যমন্ত্রীর দফতরের একাধিক অফিসারের জড়িত থাকার অভিযোগ ওঠায় অস্বস্তিতে ",
    " সরকার। মুখ্যমন্ত্রী বিজয়ন এতটাই চাপে পড়েছেন যে, সোমবার নিজের অফিসের এক পদস্থ আইএএস অফিসারকে কর্তব্যরত অবস্থাতেই সরিয়ে দিতে বাধ্য হন। তাঁর চাকরির চুক্তিও বাতিল করা হয়েছে বলে মুখ্যমন্ত্রীর দফতর সূত্রে খবর।",
    "গত ৪ জুলাই তিরুঅনন্তপুরম বিমানবন্দরে ৩০ কেজি সোনা আটক করে শুল্ক দফতর। সৌদি আরব থেকে কূটনৈতিক চ্যানেলে তিরুঅনন্তপুরমে আসে ওই সোনা। ঘটনায় জড়িত সন্দেহে তিরুঅনন্তপুরমে সৌদি আরবের দূতাবাসের প্রাক্তন জনসংযোগ আধিকারিক সরিথ কুমারকে গ্রেফতার করেছে পুলিশ। তিনি ১৪ দিনের পুলিশি হেফাজতে রয়েছেন।",
    "কিন্তু ওই ঘটনায় নাম উঠে এসেছে স্বপ্না সুরেশ নামে এক মহিলা অফিসারের। ওই মহিলা অফিসার তিরুঅনন্তপুরমে সৌদি আরব দূতাবাসের লিয়াজোঁ অফিসার ছিলেন। তিনি আবার মুখ্যমন্ত্রীর তথ্যপ্রযুক্তি বিষয়ে দেখভাল করে, এমন একটি সংস্থাতেও কর্মরত ছিলেন। দফতরের অফিসারদের সূত্রে খবর, ওই সোনার কনসাইনমেন্টে স্বপ্না সুরেশের স্বার্থ জড়িত থাকার স্পষ্ট প্রমাণ মিলেছে। এই স্বপ্না সুরেশের নামে আগেও পাচারের মতো অভিযোগ উঠেছে। কিন্তু প্রভাবশালী হওয়ায় তেমন কিছু হয়নি বলে অভিযোগ বিজেপির।পাশাপাশি নাম জড়িয়েছে মুখ্যমন্ত্রীর তথ্যপ্রযুক্তি সচিব এম শিবশঙ্করের। তাঁকেই সোমবার সকালে বরখাস্ত করা হয়েছে বলে মুখ্যমন্ত্রীর দফতর সূত্রে খবর।",
    "এই স্বপ্না সুরেশের সূত্রেই মু্খ্যমন্ত্রীর দফতরকে টেনে এনেছেন রাজ্য বিজেপি নেতৃত্ব। ঘটনায় প্রথম অভিযোগ তোলেন কেরলের বিজেপি রাজ্য সভাপতি কে সুন্দরন। তার পর থেকেই নিশানায় মুখ্যমন্ত্রী পিনারাই বিজয়নের দফতর। সুন্দরনের অভিযোগ, ‘‘ওই মহিলাকে (স্বপ্না সুরেশ) কেন মুখ্যমন্ত্রীর অফিস থেকে ফোন করে সুরক্ষা দেওয়ার দাবি করা হয়েছিল? তাঁর বিরুদ্ধে আগে একাধিক অভিযোগ থাকা সত্ত্বেও কেন তিনি উচ্চ পদে কর্মরত? মুখ্যমন্ত্রীর তথ্যপ্রযুক্তি সচিবের ফোন কলের ডিটেলস ঘাঁটলেই দেখা যাবে, কাকে কাকে তিনি ফোন করেছেন।’’",
    "ঘটনায় সিবিআই তদন্তের দাবি তুলেছেন কেরলের বিরোধী দলনেতা রমেশ চেন্নিথালা। টুইটারে তিনি লিখেছেন, \"সোনা পাচারের ঘটনায় সিবিআই তদন্তের দাবি জানাচ্ছি। অভিযুক্তের সঙ্গে মুখ্যমন্ত্রীর তথ্যপ্রযুক্তি সচিবের ঘনিষ্ঠ যোগাযোগ রয়েছে। এ বার এটা স্পষ্ট যে, মুখ্যমন্ত্রীর অফিস এবং তাঁর সচিব এই ঘটনায় জড়িত।\" প্রধানমন্ত্রীকে চিঠি পাঠিয়ে তিনি অভিযোগ করেছেন, সৌদি আরবের কূটনৈতিক রক্ষাকবচের অপব্যবহার করা হয়েছে। প্রায় একই অভিযোগ তুলে ঘটনার নিন্দা করেছে সৌদি কনসুলেটও।",
    "তবে কাউকে আড়াল করার অভিযোগ অস্বীকার করে উপযুক্ত তদন্তের আশ্বাস দিয়েছেন মুখ্যমন্ত্রী বিজয়ন। সোমবার সন্ধ্যায় সংবাদিক বৈঠকে তিনি বলেন, \"কেউ কেউ মুখ্যমন্ত্রী এবং তাঁর অফিসকে জড়ানোর চেষ্টা করছেন। রাজ্য বিজেপি সভাপতির অভিযোগও সেই দিকেই ইঙ্গিত করছে। ওঁর বোঝা উচিত, শুল্ক দফতর ঘটনার তদন্ত করছে। কাউকেই আড়াল করা হবে না। মুখ্যমন্ত্রীর অফিসের গুরুত্ব কতটা, সেটা আমরা বুঝি।’’",
    "কিন্তু তার পরেও বিরোধী শিবিরকে থামানো যায়নি। বরং আরও তীব্র আক্রমণ শানাচ্ছেন নেতারা। তার উপর সোমবার সকালে ওই অফিসারকে সরিয়ে দেওয়ার পর কার্যত তাদের অভিযোগে মান্যতা পেয়েছে বলেই মনে করছে বিজেপি।"
  ]
},{
  "_id": {
    "$oid": "5f049f6039fcc0cf81da44d0"
  },
  "heading": [
    "অভিনেতা অরুণ গুহঠাকুরতা প্রয়াত"
  ],
  "publish_date": [
    "৭ জুলাই, ২০২০, ২০:২২:৪৮"
  ],
  "imagelink": [
    "https://images.anandabazar.com/polopoly_fs/1.1172902.1594133744!/image/image.jpg_gen/derivatives/box_731_402/image.jpg"
  ],
  "tags": [
    "arun guha thakurata",
    "covid-19",
    "coronavirus",
    "tollywood"
  ],
  "content": [
    "বাংলা সিনেমার বর্ষীয়ান অভিনেতা অরুণ গুহঠাকুরতা প্রয়াত। এম আর বাঙুর হাসপাতালে ভর্তি ছিলেন তিনি। সেখানেই মঙ্গলবার দুপুরে মৃত্যু হয় টলিপাড়ার এই প্রবীণ অভিনেতার। বাংলা সিনেমার এই অভিনেতা, সহকারী পরিচালক তথা টেকনিশিয়ান করোনাভাইরাসে আক্রান্ত হয়েছিলেন। তবে লড়াই থেমে গেল হাসপাতালেই। বুদ্ধদেব দাশগুপ্ত থেকে কৌশিক গঙ্গোপাধ্যায়ের বেশ কয়েকটি ছবিতে দেখা গিয়েছিল তাঁকে।কৌশিকের ‘সিনেমাওয়ালা’, ‘বিসর্জন’, ‘জ্যেষ্ঠপুত্র’-র মতো ছবিতে অভিনয় করেছিলেন তিনি। কাজ করেছিলেন সুমন মুখোপাধ্যায়ের বসু পরিবার-এ, শৈবাল মিত্রের ছবিতেও। দীর্ঘদিন বু্দ্ধদেব দাশগুপ্তের সহকারী পরিচালক হিসাবে কাজ করেছেন অরুণ গুহঠাকুরতা। ‘মন্দ মেয়ের উপাখ্যান’, ‘কালপুরুষ’ যার অন্যতম।",
    "সূত্রের খবর, করোনার উপসর্গ নিয়ে তিনি ভর্তি হয়েছিলেন এমআর বাঙুর হাসপাতালে। প্রবীণ শিল্পীর চিকিত্সার যাবতীয় ব্যবস্থা করেন মন্ত্রী অরূপ বিশ্বাস। সাহায্যের হাত বাড়ান পরিচালক কৌশিক গঙ্গোপাধ্যায়, গৌতম ঘোষরাও। তবে শেষরক্ষা হল না। আজ দুপুর পৌনে ২টো নাগাদ মৃত্যু হয় অরুণ গুহঠাকুরতার। তাঁর প্রয়াণে শোকের ছায়া নেমে এসেছে বিনোদন জগতে। সোশ্যাল মিডিয়ায় পোস্ট করে শ্রদ্ধা জানিয়েছেন প্রসেনজিৎ চট্টোপাধ্যায়, সুদীপ্তা চক্রবর্তী।"
  ]
},{
  "_id": {
    "$oid": "5f049f6339fcc0cf81da44d1"
  },
  "heading": [
    "আগাম সতর্কতা, চিনকে টক্কর দিতে লাদাখে মোতায়েন বায়ুসেনার অ্যাপাচে"
  ],
  "publish_date": [
    "৭ জুলাই, ২০২০, ১৬:২১:৫৫"
  ],
  "imagelink": [
    "https://images.anandabazar.com/polopoly_fs/1.1172848.1594119752!/image/image.jpg_gen/derivatives/box_731_402/image.jpg"
  ],
  "tags": [
    "India-China Conflict",
    "Galwan",
    "Ladakh",
    "Apache",
    "Helicopter",
    "PLA",
    "IAF",
    "Indian Air Force",
    "Indian Army"
  ],
  "content": [
    "সেনা ও কূটনৈতিক স্তরে আলোচনার পরে পূর্ব লাদাখের প্রকৃত নিয়ন্ত্রণরেখায় (এলএসি) ‘ডিসএনগেজমেন্ট’ শুরু করেছে ভারত ও চিন। কিন্তু গালওয়ান কাণ্ডের পরে কোনও ঝুঁকি নিতে চাইছে না নয়াদিল্লি। তাই সুখোই-৩০ যুদ্ধবিমানের পাশাপাশি বায়ুসেনার সেরা অ্যাটাক হেলিকপ্টার (গানশিপ) এএইচ-৬৪ অ্যাপাচে মোতায়েন করা হচ্ছে লাদাখে।",
    "গত মাসে পঞ্জাবের পাঠানকোট বায়ুসেনা ঘাঁটিতে পাঁচটি অ্যাপাচের শেষ ব্যাচটি এসে পৌঁছেছে। কোভিড-১৯ বিধি মেনে নির্দিষ্ট প্রক্রিয়ার মাধ্যমে সেগুলি বায়ুসেনার কপ্টার বহরে যোগ দিয়েছে। প্রতিরক্ষা মন্ত্রক সূত্রের খবর, প্রাথমিক ভাবে ওই পাঁচটি অ্যাপাচেকে পূর্ব লাদাখে পাঠানো হচ্ছে।",
    "বায়ুসেনা সূত্রের খবর, এই অ্যাডভান্সড অ্যাটাক কপ্টার এক সঙ্গে ১২৮টি লক্ষ্যবস্তু চিহ্নিত করতে পারে। যুগপৎ আঘাত হানতে পারে ১২টি। হেলফায়ার ক্ষেপণাস্ত্র এবং রকেটের পাশাপাশি ",
    "তে রয়েছে ৩০ এমএম অটোক্যানন। যা থেকে দু’মিনিটে ১,২০০ রাউন্ড গুলি ছোড়া যায়।",
    "মার্কিন বোয়িং সংস্থার তৈরি ২২টি অ্যাপাচে-৬৪ অ্যাটাক হেলিকপ্টার কেনার বিষয়ে ২০১০ সালে সিদ্ধান্ত নিয়েছিল তৎকালীন মনমোহন সিংহ সরকার। উদ্দেশ্য ছিল, দীর্ঘদিন ধরে ব্যবহৃত সোভিয়েত জমানার এমআই-৩৫ অ্যাটাক হেলিকপ্টারগুলি ধাপে ধাপে সরিয়ে ",
    "কে দেওয়া হবে অ্যাপাচে। ২০১৯-এর সেপ্টেম্বরে পাঠানকোটে বায়ুসেনার ১২৫ হেলিকপ্টার স্কোয়াড্রনের হাতে আনুষ্ঠানিক ভাবে অ্যাপাচে তুলে দেওয়া হয়েছিল। গত বছর মোট ১৭টি কপ্টার আমেরিকা থেকে এসে পৌঁছেছিল।",
    "যুদ্ধ হেলিকপ্টারের সংখ্যার হিসেবে চিন এগিয়ে থাকলেও পিপলস লিবারেশন আর্মির বিমানবহরে ডব্লিউজেড-১০ কিংবা হারবিন জেড-১৯ কোনও ভাবেই অ্যাপাচের সমতুল্য নয়। শুধু যুদ্ধের উপযোগী আকাশযান নয়, লাদাখের দুর্গম এলাকাগুলিতে দ্রুত সেনা, অস্ত্র এবং রসদ পৌঁছে দিতে বোয়িং সংস্থারই তৈরি ভারী পরিবহণ হেলিকপ্টার সিএইচ-৪৭ ",
    " লাদাখে মোতায়েন করা হয়েছে।",
    "সত্তরের দশকের রুশ হেভি লিফ্ট কার্গো হেলিকপ্টার এমআই-২৬-এর বদলি হিসেবেই চিনুকের আধুনিক সংস্করণ কিনেছে ভারত। পূর্ব ",
    "র জন্য অন্তত ১৫টি চিনুক মোতায়েনের পরিকল্পনা রয়েছে বায়ুসেনার। পাশাপাশি, লাদাখের উঁচু পাহাড় ঘেরা অঞ্চলগুলিতে দ্রুত যোগাযোগের মাধ্যম হিসেবে রুশ এমআই-১৭ভি৫ মাল্টিরোল হেলিকপ্টারও ব্যবহার করা হচ্ছে।",
    "সূত্রের খবর, মে মাসে পূর্ব লাদাখের বিভিন্ন সেক্টরে এলএসি পেরিয়ে চিনা ফৌজের ঢুকে পড়ার ঘটনা নজরে আসার পরেই জম্মু ও কাশ্মীর এবং লাগোয়া বায়ুসেনা ঘাঁটিগুলি থেকে দুর্গম সেনা শিবিরগুলিতে যোগাযোগের জন্য হেলিকপ্টারের সংখ্যা বাড়ানো শুরু হয়েছিল। সম্প্রতি অ্যাপাচে-সমেত ভারতীয় বায়ুসেনার বিমান ও কপ্টারগুলি লাদাখে রাতে ‘অপারেশনের’ মহড়াও দিয়েছে।"
  ]
},{
  "_id": {
    "$oid": "5f049f6539fcc0cf81da44d2"
  },
  "heading": [
    "অনলাইন ক্লাস করা বিদেশি পড়ুয়াদের আমেরিকা ছাড়তে হবে, জানাল ট্রাম্প সরকার"
  ],
  "publish_date": [
    "৭ জুলাই, ২০২০, ১২:৪১:২৪"
  ],
  "imagelink": [
    "https://images.anandabazar.com/polopoly_fs/1.1172773.1594115707!/image/image.jpg_gen/derivatives/box_731_402/image.jpg"
  ],
  "tags": [
    "US",
    "Highre Education",
    "Online Course",
    "Harvard University",
    "Donald Trump",
    "China",
    "India",
    "Visa",
    "H1B"
  ],
  "content": [
    "নাগরিকদের জন্য কর্মসংস্থান করতে ",
    "র উপর কোপ পড়েছে আগেই। এ বার মার্কিন যুক্তরাষ্ট্রে পাঠরত বিদেশি পড়ুয়াদের নিয়েও কড়া অবস্থান নিল ডোনাল্ড ট্রাম্প সরকার। জানিয়ে দিল, এফ-১ এবং এম-১ ভিসা নিয়ে পড়তে গিয়ে এই মুহূর্তে যাঁরা অনলাইন ক্লাস করছেন, তাঁদের আমেরিকায় থাকার ভিসা প্রত্যাহার করা হবে। নিজ নিজ দেশে ফিরে গিয়ে অনলাইনে ক্লাস করতে হবে ওই সমস্ত পড়ুয়াদের।",
    "করোনা সঙ্কটের জেরে এই মুহূর্তে মার্কিন যুক্তরাষ্ট্রের অধিকাংশ বিশ্ববিদ্যালয়েরই অনলাইন ক্লাস হচ্ছে। গত কয়েক দিন ধরে তার বিরুদ্ধে সওয়াল করে আসছেন মার্কিন প্রেসিডেন্ট ডোনাল্ড ট্রাম্প। দেশে করোনা আক্রান্তের সংখ্যা তরতর করে বেড়ে চললেও, আসন্ন শরতের মধ্যে সমস্ত শিক্ষা প্রতিষ্ঠানকে আগের মতো ক্যাম্পাসে ক্লাস শুরু করতে হবে বলে জানিয়েছেন তিনি।",
    "এমন পরিস্থিতিতে সোমবার মার্কিন ইমিগ্রেশন অ্যান্ড কাস্টমস এনফোর্সমেন্ট (আইসিই) দফতরের তরফে একটি বিবৃতি প্রকাশ করে বলা হয়, ‘‘এফ-১ এবং এম-১ ভিসা নিয়ে এ দেশে থেকে সম্পূর্ণ অনলাইন কোর্স করা যাবে না। অনলাইনে পড়তে হলে এখান থেকে চলে যেতে হবে। নয়ত এমন কোনও জায়গায় নাম নথিভুক্ত করাতে হবে, যেখানে সশরীরে উপস্থিত থেকে ক্লাস করা যাবে। তা নইলে ওই সমস্ত পড়ুয়াদের ভিসা প্রত্যাহার করা হবে।’’",
    "আসন্ন শরতেও যদি করোনা সঙ্কট না কাটে, তা হলে পঠন পাঠন কী ভাবে হবে, অধিকাংশ মার্কিন শিক্ষা প্রতিষ্ঠানই এখনও পর্যন্ত তা ঘোষণা করেনি। তবে হার্ভার্ড-সহ বেশ কিছু প্রতিষ্ঠান অনলাইনে ক্লাস নেওয়া চালু রাখতে আগ্রহী। হার্ভার্ডের তরফে জানানো হয়েছে, ৪০ শতাংশ পড়ুয়াকেই ক্যাম্পাসে ফিরে আসার অনুমতি দেবে তারা। তবে ক্যাম্পাসে ফিরলেও, তাঁদের ক্লাস করতে হবে অনলাইনেই।",
    "কিন্তু আইসিই-র তরফে সাফ জানিয়ে দেওয়া হয়েছে, যে সমস্ত শিক্ষা প্রতিষ্ঠান অনলাইনে ক্লাস নেবে, সেখানকার বিদেশি পড়ুয়াদের মার্কিন মুলুকে পা রাখতে দেওয়া হবে না। তাদের এই সিদ্ধান্ত নিয়ে ইতিমধ্যেই সমালোচনা শুরু হয়েছে। মার্কিন মুলুকের সমস্ত বিশ্ববিদ্যালয়ের প্রেসিডেন্টদের নিয়ে গঠিত আমেরিকান কাউন্সিল অব এডুকেশন জানায়, ভয়ঙ্কর সিদ্ধান্ত নিয়েছে ট্রাম্প সরকার। পড়ুয়াদের নিরাপত্তার কথা মাথায় রেখে যেখানে ধীরে সুস্থে এগনোর কথা ভাবা হচ্ছে, এই ঘোষণায় খামোকা আতঙ্ক ছড়াবে।",
    "ট্রাম্প সরকারের এই সিদ্ধান্তের তীব্র সমালোচনা করেন সেনেটর তথা আসন্ন প্রেসিডেন্ট নির্বাচনে ডোনাল্ড ট্রাম্পের প্রতিদ্বন্দ্বী বার্নি স্যান্ডার্সও। তাঁর কথায়, ‘‘বিদেশি পড়ুয়াদের শর্ত দেওয়া হচ্ছে, প্রাণের ঝুঁকি নিয়ে ক্লাসে যাও নইলে দেশ ছেড়ে বেরিয়ে যাও। ট্রাম্পের এই গোঁয়ার্তুমির বিরুদ্ধে রুখে দাঁড়াতে হবে আমাদের। সমস্ত পড়ুয়ার নিরাপত্তা নিশ্চিত করতে হবে।’’",
    "ইনস্টিটিউট অব ইন্টারন্যাশনাল এডুকেশন (আইআইই) প্রদত্ত তথ্য অনুযায়ী, ২০১৮-’১৯ শিক্ষাবর্ষে মার্কিন যুক্তরাষ্ট্রে ১০ লক্ষের বেশি বিদেশি পড়ুয়া ছিলেন, যা কিনা সে দেশে উচ্চশিক্ষার জন্য ভর্তি হওয়া মোট পড়ুয়াদের ৫.৫ শতাংশ। এই বিদেশি পড়ুয়া মারফত ২০১৮ সালে সে দেশের সরকার ৪৪৭০ কোটি ডলার আয় করে বলেও জানিয়েছে তারা। উচ্চশিক্ষার জন্য চিন থেকেই সবচেয়ে বেশি সংখ্যক পড়ুয়া মার্কিন মুলুকে পাড়ি দেন। তার পরে ভারত, দক্ষিণ কোরিয়া, সৌদি আরব এবং কানাডার মতো দেশ রয়েছে।"
  ]
},{
  "_id": {
    "$oid": "5f049f6839fcc0cf81da44d3"
  },
  "heading": [
    "চার দিনের মধ্যে জেতার চেষ্টা করুক ওয়েস্ট ইন্ডিজ, বলছেন লারা"
  ],
  "publish_date": [
    "৭ জুলাই, ২০২০, ১৭:০২:১৫"
  ],
  "imagelink": [
    "https://images.anandabazar.com/polopoly_fs/1.1172864.1594122036!/image/image.jpg_gen/derivatives/box_731_402/image.jpg"
  ],
  "tags": [
    "Brian Lara",
    "England",
    "West Indies"
  ],
  "content": [
    "প্রায় চার মাস পরে আন্তর্জাতিক ক্রিকেটের বল গড়াতে চলেছে সাউদাম্পটনে। বুধবার থেকে শুরু হতে চলা ইংল্যান্ড-ওয়েস্ট ইন্ডিজ প্রথম টেস্ট সব অর্থেই নজিরবিহীন।",
    "ওয়েস্ট ইন্ডিজের কিংবদন্তি ব্যাটসম্যান ব্রায়ান লারা এই সিরিজে ইংল্যান্ডকে এগিয়ে রাখলেও দেশীয় ক্রিকেটারদের উদ্দেশে তাঁর পরামর্শ, ‘‘টেস্টের প্রথম দিনেই চালকের আসনে বসতে হবে ওয়েস্ট ইন্ডিজকে। আর টেস্ট জেতার চেষ্টা করতে হবে চার দিনের মধ্যে।’’ ",
    "কারণ বাঁ হাতি প্রাক্তন ব্যাটসম্যানের মতে, ‘‘ওয়েস্ট ইন্ডিজের পক্ষে পাঁচ দিন টিকে থাকা সম্ভব নয়। সেই কারণেই চার দিনের মধ্যে ইংল্যান্ডকে হারানোর চেষ্টা করতে হবে।’’ ",
    "শক্তিশালী বোলিং আক্রমণ নিয়ে ইংল্যান্ডে এসেছে ওয়েস্ট ইন্ডিজ। কিন্তু ব্যাটিং বিভাগ দুর্বল। লারা বলছেন, ‘‘হোম সিরিজে ইংল্যান্ড সবসময়েই ফেভারিট। জিততে হলে শুরু থেকেই ওয়েস্ট ইন্ডিজকে ঝাঁপিয়ে পড়তে হবে।’’",
    "ইংল্যান্ড-ওয়েস্ট ইন্ডিজ সিরিজ ছাড়া বিশ্বের কোনও প্রান্তে আর কোনও ক্রিকেট নেই এই মুহূর্তে। ক্রিকেটবিশ্ব এই সিরিজটার দিকেই তাকিয়ে। সেই কারণেই প্রতিদ্বন্দ্বিতামূলক ব্যাট-বলের লড়াই এই সিরিজে দেখতে চাইছেন লারা। "
  ]
},{
  "_id": {
    "$oid": "5f049f6b39fcc0cf81da44d4"
  },
  "heading": [
    "লকডাউনে ছোটদের কাছে পাচ্ছেন বেশি, ভাল অভ্যাস গড়ে তুলবেন কী ভাবে?"
  ],
  "publish_date": [
    "৭ জুলাই, ২০২০, ১৬:৫৯:১৯"
  ],
  "imagelink": [
    "https://images.anandabazar.com/polopoly_fs/1.1172856.1594121316!/image/image.jpeg_gen/derivatives/box_731_402/image.jpeg"
  ],
  "tags": [
    "Child Care",
    "Lockdown Positive Effect",
    "Parenting",
    "Child Parents relationship",
    "Healthy Habit in Children"
  ],
  "content": [
    " পর আনলক পর্ব শুরু হলেও বাড়িতে বাবা-মায়ের সঙ্গে অনেকটা সময় কাটানোর সুযোগ মিলছে শিশুদের। এ সময়ে সুষম আহার করা এবং রোগ প্রতিরোধের বিষয়ে নজর দেওয়ার কথাও বার বার বলছেন চিকিৎসক থেকে পুষ্টিবিদ প্রত্যেকেই। কোনও বাচ্চার স্কুলে ভর্তি হওয়ার কথা থাকলেও তা আটকে গিয়েছে। কেউ আবার অনলাইন ক্লাস করছে নিয়মিত। সব মিলিয়ে বাবা-মায়ের সঙ্গে, পরিবারের সঙ্গে সবচেয়ে বেশি সময় কাটাচ্ছে শিশুরা। এই পরিস্থিতিকেই ইতিবাচক ভাবে ব্যবহার করলে তা ভবিষ্যতের জন্য যথেষ্ট কার্যকর হবে, এমনটাই বলছে জার্নাল অব এক্সপেরিমেন্টাল চাইল্ড সাইকোলজির বেশ কয়েকটি গবেষণাপত্র।",
    " ",
    " এই সময়ে কী ভাবে বাচ্চাদের মধ্যে জরুরি কিছু অভ্যাস গড়ে তোলা যেতে পারে তা নিয়ে বেশ কয়েকটি সমীক্ষা হয়েছে ইউনিসেফের তরফে। যেমন, বাচ্চাদের ঘর গুছিয়ে রাখা বেশ কষ্টকর কাজ। খেলনা, বইখাতা ছড়িয়ে রাখে বাচ্চারা। নিজেরা যেমন গুছিয়ে রাখতে পারে না, তেমনই মা-বাবারাও কাজ সামলে ওদের ঘর গুছিয়ে দেওয়ার বিশেষ সময় পান না। অগোছালো ঘরে বড় হতে থাকলে কিন্তু বাচ্চা বড় হয়েও ঘর অগোছালো রাখবে, আবার কোনও কোনও বাচ্চার ক্ষেত্রে জাঙ্ক ফুডে মারাত্মক রকমের আসক্তি রয়েছে। কারও ক্ষেত্রে খাবার খাওয়াতে হয় মোবাইলের স্ক্রিনে চলা কোনও ভিডিয়ো দেখিয়ে।",
    "‘’এতদিন স্কুল, পড়াশোনা, টিউশন, কো-কারিকুলামের চাপ ছিল। ছিল বাবা-মায়ের ব্যস্ততাও। চাকরি কিংবা স্কুল থেকে ফিরে উভয় পক্ষই ক্লান্ত থাকত। শেয়ারিংয়ের সুযোগও কম ছিল। কিন্তু গত কয়েক মাসে পরিস্থিতি বদলেছে। পরিবারে এর ইতিবাচক প্রভাব পড়েছে যথেষ্টই,’’ জানাচ্ছেন মনোরোগ চিকিৎসক প্রশান্ত কুমার রায়। তিনি এই প্রসঙ্গে বলেন, ‘’দু-তিন বছরের বাচ্চা কিংবা আর একটু বয়সে বড় ",
    "দের ক্ষেত্রে এই সময় মানসিক সংযোগটা অনেকটাই বেড়েছে। বেড়েছে অ্যাটাচমেন্ট। অনেক বাচ্চাই জানিয়েছে বাবা-মাকে এতদিন পেয়ে তাদের খুব ভাল লেগেছে। ‘’",
    " ",
    "লকডাউন শিথিল হলেও বাবা-মায়েদের অনেকেই এখনও কাজ করছেন বাড়ি থেকে। তাই এক সঙ্গে সময় কাটানোর পরিসরটাও বেড়েছে। এই প্রসঙ্গে আরও একটি বিষয়ে সতর্ক করেছেন চিকিৎসক। তিনি বলেন, ''বাবা-মাকে সারাদিন যে বাচ্চারা পেত না। সে ক্ষেত্রে অন্য একটা জায়গাও তৈরি হয়েছে। তাই বাবা-মায়ের নিয়ন্ত্রণের দিকটি অনেকটাই কম ছিল। কিংবা নির্দিষ্ট সময়ের জন্য বাবা-মা হয়তো দেখত। সারা দিন ধরে নিয়ন্ত্রণের একটা বিষয়ও তৈরি হয়েছে, এটা করবে না কিংবা এটা করতে হবে, এ জাতীয়।'' সেই জায়গাটা থেকে সমস্যাও বেড়েছে। তবে ভারসাম্য রেখে চলতে পারলে সে ক্ষেত্রে সমস্যা হওয়ার কথা নয়।",
    " ",
    " ",
    " সুষম খাবার এবং ব্যালান্সড ডায়েটের অভ্যাস ছোট থেকে তৈরি হওয়া অত্যন্ত জরুরি। বিশেষ করে বাইরের স্ন্যাক্স-ভাজাভুজি, অতিরিক্ত চকোলেট খাওয়ার অভ্যাসে লাগাম টানার অভ্যাস করতে হবে।",
    " ",
    " ",
    "পড়াশোনা, শরীরচর্চা, খেলা— প্রত্যেকটির জন্য সময় বেঁধে দিলে ভাল। বাবা-মায়ের সঙ্গে খেলার অভ্যাস শিশুমনে ইতিবাচক প্রভাব ফেলে, বলছে বিশ্ব স্বাস্থ্য সংস্থার একটি রিপোর্ট।",
    " ",
    " ",
    " শুধুমাত্র বসে থাকা নয়, কোনও না কোনও কাজের সঙ্গে বাচ্চারা যাতে যুক্ত থাকে সে দিকে খেয়াল রাখুন। বসে থাকা এবং খাওয়াদাওয়া করা, এটাই রুটিন হলে বাড়বে বিপদ। চাইল্ড ওবেসিটির সমস্যাও আসতে পারে।",
    " ",
    " ",
    " সঠিক ঘুমের ফলে ক্লান্তি দূর হবে। সারা দিনে যেটুকু পড়াশোনা করেছে তা মনে থাকার সম্ভাবনাও বাড়ে। মানসিক স্বাস্থ্যের বিকাশ",
    " ঘটে। রোগ প্রতিরোধ শক্তি বাড়াতেও সাহায্য করে ঠিক সময়ে পরিমাণমতো ঘুম।",
    " ",
    " ",
    "পুষ্টিবিদ সোমা চক্রবর্তী বলেন, নুডলস, চিপস জাতীয় খাবারে যে পরিমাণ নুন থাকে তা মারাত্মক ক্ষতিকারক। তাই শাকসব্জি, বাড়িতে তৈরি খাবারের পরিমাণ বাড়াতে হবে ছোটদের ক্ষেত্রে। প্যাকেটজাত খাবার, কোল্ড ড্রিঙ্কস একেবারেই দেওয়া ঠিক হবে না ছোটদের।",
    " ",
    " ",
    " খেলা, ছবি আঁকা, গান-কবিতা, ক্রাফ্টের মতো সৃজনশীল কাজে ছোটদের যুক্ত রাখতে হবে। বাবা-মা এবং বাড়ির বড়দের সঙ্গে ঘরের কাজে সাহায্য করার ক্ষেত্রে বাচ্চাদের কাজে লাগানো যেতে পারে। সব্জি চেনা, রং চেনার ক্ষেত্রে খুদেদের জন্য এটি প্রয়োগ করা যেতে পারে। তবে তাদের উপর চাপ দেবেন না।",
    " ",
    " ",
    "মেডিসিনের চিকিৎসক অরিন্দম বিশ্বাস বলেন, ‘‘প্রত্যেকের মধ্যে লকডাউনে পরিচ্ছন্নতার অভ্যাসের যে দিকটি তৈরি হয়েছে তা অত্যন্ত ভাল। বার বার হাত ধোওয়া, স্যানিটাইজারের ব্যবহার এগুলি মেনে চলতেই হবে সুস্থ থাকতে গেলে।’’ বড়দের সুঅভ্যাস ছোটদের মধ্যে স্বাভাবিক ভাবেই গড়ে তোলার আদর্শ সময় এখন।",
    " ",
    " ",
    " স্ক্রিনিং টাইম কমানোর কথা বার বার বলছেন চিকিৎসকরা। চোখের ক্ষতি তো বটেই, মানসিক স্বাস্থ্যেও প্রভাব পড়ে মোবাইল কিংবা টিভির স্ক্রিনে বেশি ক্ষণ সময় কাটালে। বরং বাচ্চাদের মধ্যে বই পড়ার অভ্যাস গড়ে তুললে তা পরে তাদের বেড়ে ওঠার ক্ষেত্রে ইতিবাচক প্রভাব ফেলবে।"
  ]
},{
  "_id": {
    "$oid": "5f049f6d39fcc0cf81da44d5"
  },
  "heading": [
    "মহাভারতে যুদ্ধ চলেছিল ১৮ দিন ধরে, করোনার তো ১০০ দিন পেরিয়ে গেল! মোদীকে কটাক্ষ শিবসেনার"
  ],
  "publish_date": [
    "৭ জুলাই, ২০২০, ১৬:৫৬:৫৯"
  ],
  "imagelink": [
    "https://images.anandabazar.com/polopoly_fs/1.1172862.1594121780!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus",
    "Mahabharata",
    "Shiv Sena",
    "Narendra Modi",
    "COVID-19",
    "Saamana"
  ],
  "content": [
    "র যুদ্ধ শেষ হয়েছিল ১৮ দিনে। ২১ দিনে ",
    "জয় সম্ভব হবে বলে জানিয়েছিলেন প্রধানমন্ত্রী। কিন্তু ১০০ দিনের বেশি কেটে গেলেও করোনার হাত থেকে রেহাই মেলেনি। তা নিয়ে এ বার নরেন্দ্র মোদীকে একহাত নিল শিবসেনা। তাদের বক্তব্য, বিশ্ব অর্থনীতিতে ভারতের ‘সুপারপাওয়ার’ হওয়ার স্বপ্ন পূরণ হোক না হোক, এ ভাবে চললে খুব শীঘ্র করোনা আক্রান্তের নিরিখে শীর্ষে পৌঁছে যাবে ভারত।  ",
    "মঙ্গলবার দেশে করোনা আক্রান্তের সংখ্যা ৭ লক্ষ ছাড়িয়ে গিয়েছে। তা নিয়েই এ দিন মোদী সরকারের উদ্দেশে তীব্র কটাক্ষ ছুড়ে দেয় শিবসেনার মুখপত্র ‘সামনা’। তাতে বলা হয়, ‘‘মহাভারতের যুদ্ধের চেয়ে করোনার বিরুদ্ধে লড়াই আরও কঠিন। দুর্ভাগ্যের বিষয়, যে মুহূর্তে ভারত বিশ্ব অর্থনীতিতে সুপারপাওয়ার হওয়ার স্বপ্ন দেখছে, সেই সময় দেশে ২৪ ঘণ্টায় ২৫ হাজারের বেশি মানুষ কোভিডে আক্রান্ত হচ্ছেন।’’",
    "'সামনা'-য় আরও বলা হয়, ‘‘আক্রান্তের নিরিখে ইতিমধ্যেই রাশিয়াকে পিছনে ফেলে দিয়েছি আমরা। এরকম চললে খুব শীঘ্র বিশ্বতালিকায় ১ নম্বরে উঠে আসব আমরা। মহাভারতের যুদ্ধ ১৮ দিন স্থায়ী হয়েছিল। ২১ দিনে করোনার বিরুদ্ধে লড়াই শেষ হবে বলে নিশ্চিত ছিলেন প্রধানমন্ত্রী নরেন্দ্র মোদী। কিন্তু ১০০ দিন পেরিয়ে গেলেও করোনা থেকে রেহাই মেলেনি। বরং এর বিরুদ্ধে লড়তে লড়তে ক্লান্ত হয়ে পড়েছেন মানুষ।’’",
    "করোনার প্রকোপে দেশের মধ্যে মহারাষ্ট্রের অবস্থাই সবচেয়ে ভয়াবহ। সম্প্রতি সুস্থ হওয়ার হার বাড়লেও, সব মিলিয়ে মহারাষ্ট্রে করোনা আক্রান্তের সংখ্যা ২ লক্ষ ছাড়িয়ে গিয়েছে। এখনও পর্যন্ত ৯ হাজার ২৬ জন প্রাণ হারিয়েছেন সেখানে।"
  ]
},{
  "_id": {
    "$oid": "5f049f6f39fcc0cf81da44d6"
  },
  "heading": [
    "সেনায় মহিলাদের স্থায়ী কমিশনড পদে নিয়োগ নিয়ে কেন্দ্রকে আরও সময়"
  ],
  "publish_date": [
    "৭ জুলাই, ২০২০, ১৭:৩১:৪১"
  ],
  "imagelink": [
    "https://images.anandabazar.com/polopoly_fs/1.1172868.1594123542!/image/image.jpg_gen/derivatives/box_731_402/image.jpg"
  ],
  "tags": [
    "Defence Ministry",
    "Indian Army",
    "Women Officer",
    "Commissioned Post"
  ],
  "content": [
    "সেনাবাহিনীতে মহিলাদের স্থায়ী ভাবে নিয়োগের ব্যবস্থা কার্যকর করতে প্রতিরক্ষা মন্ত্রককে আরও এক মাস সময়সীমা বেঁধে দিল সুপ্রিম কোর্ট। এ নিয়ে গত ফেব্রুয়ারিতেই ঐতিহাসিক রায় দিয়েছিল শীর্ষ আদালত। কিন্তু করোনা পরিস্থিতিতে ওই নির্দেশ কার্যকর করার জন্য আরও ৬ মাস সময় চেয়ে সুপ্রিম কোর্টে যায় কেন্দ্রীয় সরকার। মঙ্গলবার আদালত সাফ জানিয়ে দিয়েছে, এ নিয়ে সরকারের শুধু মাত্র ‘যথেষ্ট’ ব্যবস্থা কাম্য নয়। সেনাবাহিনীতে মহিলাদের স্থায়ী কমিশনড পদে নিয়োগ নিয়ে ‘সম্পূর্ণ’ পদক্ষেপ চাই।",
    " ",
    " গত ১৭ ফেব্রুয়ারি সুপ্রিম কোর্ট সেনাবাহিনীতে মহিলাদের স্থায়ী ভাবে নিয়োগের ব্যবস্থা কার্যকর করার নির্দেশ দেয়। একমাত্র কমব্যাট উইং ছাড়া সেনাবাহিনীর সব স্তরে তিন মাসের মধ্যে এই নিয়ম চালু করতে বলা হয় কেন্দ্রকে। শীর্ষ আদালতের বেঁধে দেওয়া সেই সময়সীমা শেষ হয়েছে আগেই। সম্প্রতি করোনা পরিস্থিতির কথা তুলে ধরে সুপ্রিম কোর্টে এ নিয়ে আরও ৬ মাস সময় চেয়ে আবেদন করে কেন্দ্রীয় সরকার। তাতে এ-ও বলা হয়, শীর্ষ আদালতের নির্দেশ যথাযোগ্য ভাবে পালনের চেষ্টা করা হচ্ছে। এ দিন আদালতে বিচারপতি ডিওয়াই চন্দ্রচূড়ের নেতৃত্বাধীন বেঞ্চে কেন্দ্রীয় সরকারের পদক্ষেপ নিয়ে আশঙ্কা প্রকাশ করেন মহিলা অফিসারদের পক্ষের আইনজীবী মীনাক্ষি লেখি এবং মীনাক্ষি অরোরা। এর প্রেক্ষিতে বিচারপতি ডিওয়াই চন্দ্রচূড় কিছুটা ভর্ৎসনার সুরেই প্রতিরক্ষা মন্ত্রকের আইনজীবী আর বালসুব্রহ্মণ্যম বলেন, ‘‘চেষ্টা করছি বলতে আপনারা কী বোঝাতে চাইছেন? যথেষ্ট পদক্ষেপ বলে কিছু হয় না। যদি আদালত নির্দেশ দিয়ে থাকে তা হলে আপনাদের সম্মতি দিতেই হবে।’’",
    " ",
    " এর পর প্রতিরক্ষা মন্ত্রকের আইনজীবী আর বালাসুব্রহ্মণ্যম শীর্ষ আদালতকে আশ্বাস দেন, এ নিয়ে সরকার যে কোনও দিনই চূড়ান্ত নির্দেশ দেবে। তাঁর বক্তব্য নথিভুক্ত করে আদালত। তাঁকে আরও এক মাস সময়ও দেওয়া হয়।",
    "ফেব্রুয়ারির রায়ে শীর্ষ আদালত বলে, সেনাবাহিনীতে মহিলাদের স্থায়ী ভাবে নিয়োগের ব্যবস্থা কার্যকর করতে হবে। একমাত্র কমব্যাট উইং ছাড়া সেনাবাহিনীর সব স্তরে এই নিয়ম চালু করতে কেন্দ্রকে ৩ মাস সময়ও দেওয়া হয়। শুধু তাই নয়, ওই ঐতিহাসিক রায়ে শর্ট সার্ভিস কমিশনের (এসএসসি) আওতায় যে সমস্ত মহিলা ১৪ বছরের বেশি সেনাবাহিনীতে কাজ করেছেন, তাঁদের স্থায়ী কমিশনে শামিল করতেও নির্দেশ দিয়েছিল শীর্ষ আদালত।"
  ]
},{
  "_id": {
    "$oid": "5f049f7239fcc0cf81da44d7"
  },
  "heading": [
    "দলাই লামার জন্মদিনে চিনকে দূষে ভারতের প্রশংসা আমেরিকার"
  ],
  "publish_date": [
    "৭ জুলাই, ২০২০, ১৫:০৬:০০"
  ],
  "imagelink": [
    "https://images.anandabazar.com/polopoly_fs/1.1172820.1594115601!/image/image.jpg_gen/derivatives/box_731_402/image.jpg"
  ],
  "tags": [
    "dalai lama",
    "india",
    "china",
    "us"
  ],
  "content": [
    " জন্মদিনে একই সঙ্গে চিনকে বিঁধে ভারতের প্রশংসা করল আমেরিকা। চিন সমালোচনার লক্ষ্যবস্তু হল তিব্বতীদের উপর তার দীর্ঘ দিনের ‘দমনপীড়নমূলক পদক্ষেপ’-এর জন্য। আর ভারত প্রশংসিত হল ৬১ বছর ধরে দলাই লামাকে আশ্রয়দানের জন্য। দলাইয়ের ৮৫তম জন্মদিনটি  সোমবার পালিত হয়েছে বিশ্ব জুড়ে।",
    "চিনের লাল ফৌজ ঢুকে পড়ার পর ১৯৫৯ সালেই তিব্বত থেকে পালিয়ে ভারতে চলে আসেন দলাই। তাঁকে ভারতে আশ্রয় দেওয়া হয়। কিছু পরে হিমাচল প্রদেশের ধরমশালা থেকে নির্বাসনে তিব্বতের সরকার চালাতে শুরু করেন দলাই। এখন প্রায় ১ লক্ষ ৬০ হাজার তিব্বতী বাস করেন ভারতে।",
    "সোমবার দলাইয়ের ৮৫তম জন্মদিনটি পালন করতে গিয়ে একটি টুইটে মার্কিন বিদেশ দফতরের দক্ষিণ ও মধ্য এশিয়া বিষয়ক ব্যুরোর তরফে লেখা হয়, ‘‘তিব্বতীদের সংগ্রাম ও ঐতিহ্যের প্রতীক দলাইয়ের ৮৫তম জন্মদিনে শুভেচ্ছা রইল। তিনি দয়া ও শান্তিস্থাপনের মাধ্যমে দৃষ্টান্ত স্থাপন করেছেন। ১৯৫৯ সাল থেকে দলাই ও অন্য তিব্বতীদের আশ্রয় দেওয়ার জন্য আমরা ভারতকে ধন্যবাদ জানাচ্ছি।’’",
    "দলাইকে জন্মদিনের শুভেচ্ছা জানান মার্কিন কংগ্রেসের অন্যতম কক্ষ হাউস অফ রিপ্রেজেন্টেটিভসের স্পিকার ন্যান্সি পেলোসিও। তিনি তিব্বতীদের উপর চিনের দীর্ঘ দিনের দমনপীড়নমূলক পদক্ষেপের কড়া সমালোচনা করেন। বল‌েন, ‘‘চিনের দমনপীড়নমূলক পদক্ষেপের জন্য তিব্বতীরা যা চান, তা এখনও পাননি। চিন তার মনোভাব বদলায়নি।’’",
    "পেলোসি দলাইকে ‘আশার বার্তাবাহক’ বলে বর্ণনা করেন। জানান, ধর্মীয় সংহতি, মানবাধিকার রক্ষা ও তিব্বতীদের ভাষা ও সংস্কৃতির রক্ষায় দলাইয়ের অবদান অনস্বীকার্য।"
  ]
},{
  "_id": {
    "$oid": "5f049f7539fcc0cf81da44d8"
  },
  "heading": [
    "সংঘাতের জের, চিনের সঙ্গে ৯০০ কোটি টাকার চুক্তি বাতিল করল হিরো সাইকেল"
  ],
  "publish_date": [
    "৭ জুলাই, ২০২০, ১৩:০৩:০০"
  ],
  "imagelink": [
    "https://images.anandabazar.com/polopoly_fs/1.1172785.1594109598!/image/image.jpg_gen/derivatives/box_731_402/image.jpg"
  ],
  "tags": [
    "china",
    "hero cycles",
    "boycott china"
  ],
  "content": [
    "পূর্ব লাদাখের পরিস্থিতির প্রেক্ষিতে ",
    " সঙ্গে ৯০০ কোটি টাকার চুক্তি বাতিল করল ‘হিরো সাইকেল্‌স’।",
    "হিরো সাইকেল্‌স-এর চেয়ারম্যান ও ম্যানেজিং ডিরেক্টর পঙ্কজ মুঞ্জল এই ঘোষণা করেছেন। তিনি জানিয়েছেন, আগামী তিন মাসে চিনের সঙ্গে ৯০০ কোটি টাকার বাণিজ্য চুক্তি ছিল হিরো সাইকেল্‌সের। তা বাতিল করা হচ্ছে।",
    "পূর্ব লাদাখের ভারত-চিন সীমান্তে উত্তেজনা সৃষ্টির পর ‘চিনকে বয়কট’ আন্দোলন দানা বেঁধেছে দেশজুড়ে। বিভিন্ন চিনা পণ্য বয়কটের সিদ্ধান্ত নেওয়া হয়েছে ইতিমধ্যেই। ভারতে ইতিমধ্যেই নিষিদ্ধ করা হয়েছে টিকটক-সহ ৫৯টি চিনা সোশ্যাল মিডিয়া অ্যাপ। ওই অ্যাপগুলির বিরুদ্ধে গ্রাহকদের ব্যক্তিগত তথ্যাদির উপর গোপন নজরদারির অভিযোগ রয়েছে।",
    "এই পরিস্থিতিতে হিরো সাইকেল্‌স চিনের সঙ্গে একটি বড় মাপের বাণিজ্য চুক্তি বাতিলের সিদ্ধান্ত নিল। সংস্থা কর্তৃপক্ষ জানিয়েছেন, লকডাউনে তাঁদের ব্যবসার কিছু ক্ষয়ক্ষতি হওয়া সত্ত্বেও দেশের স্বার্থে তাঁরা এই সিদ্ধান্ত নিয়েছেন।",
    "চিনের সঙ্গে চুক্তি বাতিল করার পর বিদেশে তাঁদের সাইকেল রফতানির অন্য বাজারও খুঁজে ফ‌েলা হয়েছে বলে জানিয়েছেন হিরো সাইকেল্‌সের চেয়ারম্যান ও ম্যানেজিং ডিরেক্টর।",
    "মুঞ্জলের কথায়, ‘‘বিদেশে অন্যান্য বাজারের সন্ধান করা হচ্ছে। তবে অগ্রাধিকারের তালিকায় সবার আগে রয়েছে জার্মানির নাম। ওই দেশে হিরো সাইকেল্‌সের একটি কারখানাও বানানোর পরিকল্পনা রয়েছে আমাদের। জার্মানিকে ভিত্তি করেই ইউরোপের অন্যান্য দেশে হিরো সাইকেল্‌সের বাজার গড়ে তোলার ভাবনা রয়েছে।’’",
    "মুঞ্জল এও জানিয়েছেন, লকডাউন ওঠার পর সংক্রমণ এড়াতে মানুষ গণপরিবহণের উপর ততটা ভরসা না রেখে সাইকেল চড়ে কর্মক্ষেত্রে যেতে চাইছেন। ফলে, সাইকেলের চাহিদা বেড়েছে বিশ্ব জুড়েই।"
  ]
},{
  "_id": {
    "$oid": "5f049f7839fcc0cf81da44d9"
  },
  "heading": [
    "নজরে করোনা"
  ]
},{
  "_id": {
    "$oid": "5f049f7a39fcc0cf81da44da"
  },
  "heading": [
    "একে বর্ষা, সঙ্গে করোনা, এই সময় চোখের যত্ন কীভাবে নেবেন?"
  ],
  "publish_date": [
    "৬ জুলাই, ২০২০, ১৮:৩৮:৪৫"
  ],
  "imagelink": [
    "https://images.anandabazar.com/polopoly_fs/1.1172454.1594043141!/image/image.jpg_gen/derivatives/box_731_402/image.jpg"
  ],
  "tags": [
    "করোনা",
    "Eye Care",
    "Eye Infection",
    "COVID-19",
    "Coronavirus",
    "Rainy Season Eye Care",
    "চোখ"
  ],
  "content": [
    "একে করোনার ভয়। তায় দোসর বর্ষা। সংক্রমণের সময়। মিউকাস মেমব্রেনের মাধ্যমেই ভাইরাস সংক্রমণের কথা একাধিক গবেষণায় উঠে এসেছে। চোখেও মিউকাস মেমব্রেন। সবমিলিয়ে তাই এ সময় চোখের সংক্রমণ নিয়ে আশঙ্কা রয়েইছে।",
    "শঙ্কায় ডাক্তারের কাছে যেতেও ভয় পাচ্ছেন কেউ কেউ। এই পরিস্থিতিতে চোখের যত্ন নেবেন কীভাবে। কী করবেন?",
    " শিথিল হতেই অর্থাৎ আনলক পর্বে চোখের চিকিৎসা শুরু হয়েছে। বেশ কয়েকটি হাসপাতালেও চক্ষু রোগ চিকিৎসকরা সামাজিক দূরত্ব ও কোভিড-১৯ সংক্রমণ সংক্রান্ত যাবতীয় রীতি মেনেই রোগীও দেখছেন। বর্ষাকালে ভাইরাস ও ব্যাকটিরিয়ার প্রকোপ বেশি, তাই চোখের নানা রকম সমস্যাও এ সময় বেশি। এদিকে করোনা আশঙ্কাও রয়ে গিয়েছে মানুষের মধ্যে।",
    "এই প্রসঙ্গে চক্ষু রোগ চিকিৎসক অর্ণব পাল বলেন, ‘‘এ সময় কনজাংটিভাইটিস, চোখের পাতা জুড়ে যাওয়া, চোখে খচখচ করা, চোখ লাল হয়ে যাওয়া ফরেন বডি সেনসেশন এ জাতীয় সমস্যা বেশি দেখা যায়।’’ এই সমস্যা ছাড়াও চোখের পাতার(আইল্যাশ বেস) মূলে কিছু তৈল গ্রন্থি থাকে। এই গ্রন্থিতে সংক্রমণের ফলে আঞ্জনি (স্টাই) সংক্রান্ত সমস্যাও দেখা যায়।",
    "বাচ্চাদের ক্ষেত্রে করোনা আবহ এবং বর্ষাকাল এই দুটি কারণে আরও বেশি সতর্কতা অবলম্বন করতে হবে। বাইরে বেরনো এখন কমলেও কাদা জলে খেলা এ সবের প্রবণতা রয়েছে। তাই তাদের ক্ষেত্রে বার বার হাত স্যানিটাইজার দিয়ে পরিস্কার করার বিষয়টি নিয়ে সতর্ক থাকতে হবে।",
    "বর্ষাকালে করোনা আবহেও আশার আলো দেখিয়েছেন চিকিৎসক। অর্ণব বাবু বলেন, ‘‘বিশেষ করে এ সময় বাচ্চাদের ক্ষেত্রে অ্যালার্জির প্রভাব কোনও কোনও ক্ষেত্রে কমে আসে। বসন্ত কালে সাধারণত যে সমস্ত অ্যালার্জি হয়, সেগুলির প্রভাব বর্ষায় কমে।’’",
    " পরিস্থিতির পূর্বে বিশ্ব স্বাস্থ্য সংস্থার (হু) একটি রিপোর্ট অনুযায়ী, বিশ্বে ছানির কারণে দৃষ্টিহীন হয়ে পড়া মানুষের সংখ্যা ছিল প্রায় দু’কোটি। ভারতে সেই সংখ্যা প্রায় ৮০ লক্ষ। পরিসংখ্যান অনুযায়ী, একটা বিরাট সংখ্যক মানুষের চোখের সমস্যা রয়েছে এ দেশে। তাই চোখের অবহেলা করা যাবে না কোনওভাবেই।"
  ]
},{
  "_id": {
    "$oid": "5f049f7c39fcc0cf81da44db"
  },
  "heading": [
    "করোনা কি বায়ুবাহিত? বিতর্ক ফের উস্কে দিল শতাধিক বিজ্ঞানীর গবেষণা"
  ],
  "publish_date": [
    "৬ জুলাই, ২০২০, ১১:৩৯:৫৭"
  ],
  "imagelink": [
    "https://images.anandabazar.com/polopoly_fs/1.1172295.1594016283!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus",
    "WHO",
    "Covid 19",
    "Airborne"
  ],
  "content": [
    "করোনাভাইরাস বায়ুবাহিত কি না তা নিয়ে বিতর্ক জন্ম নিয়েছিল অতিমারির শুরু থেকেই। পিছনে পড়ে যাওয়া সেই বিতর্ক ফের সামনে টেনে আনলেন এক দল গবেষক। তাঁদের দাবি, বাতাসে ক্ষুদ্র কণা (ড্রপলেট)-র মাধ্যমে করোনা সংক্রমণ ছড়িয়ে পড়তে পারে। এই যুক্তিতে ভর করে করোনা নিয়ে হু-এর যে নির্দেশিকা রয়েছে তা-ও বদলানোর দাবি তুলেছে বিজ্ঞানীদের ওই দলটি। অবশ্য বিশ্ব স্বাস্থ্য সংস্থা (হু) এখনই করোনাকে ‘বায়ুবাহিত’ রোগ বলতে নারাজ।",
    "করোনা বাতাসের মাধ্যমে ছড়াতে পারে। এই দাবি তুলে কোভিড-১৯ নিয়ে হু-এর যে নির্দেশিকা রয়েছে তা বদলানোর দাবি তুলেছেন এক দল গবেষক। এর পক্ষে তাঁদের যুক্তি, করোনা রোগীর হাঁচি বা কাশির সঙ্গে বড় অথবা ছোট ড্রপলেট তীব্র গতিতে বাতাসে মিশে যায়। সেগুলি বাতাসে ভর দিয়ে একটি নির্দিষ্ট দূরত্ব পর্যন্ত যেতে পারে। বাতাসে মিশে থাকা ওই ড্রপলেট শ্বাসের মাধ্যমে শরীরে গেলে কেউ করোনা সংক্রমিত হতে পারেন বলেই মনে করছেন ওই গবেষকরা। এই যুক্তি তুলে ধরে হু-কে একটি খোলা চিঠিও পাঠিয়েছেন তাঁরা। ২৩৯ জন বিজ্ঞানীর ওই গবেষণাপত্রটি পরবর্তী সপ্তাহে প্রকাশ করার পরিকল্পনাও করা হয়েছে। সম্প্রতি ‘নিউইয়র্ক টাইমস’-এর প্রকাশিত হয়েছে ওই গবেষকদের বক্তব্য। আর তাতেই ফের করোনা বায়ুবাহিত কি না, তা নিয়ে পুরনো বিতর্কটা ফের সামনে চলে এসেছে।",
    "দুশোর বেশি ওই গবেষক দলটির যুক্তি হু-এর কাছে নতুন নয়। কিন্তু হু এখনই করোনাকে বায়ুবাহিত রোগ বলতে নারাজ। তাদের বক্তব্য, এ নিয়ে এখনও পর্যন্ত যে প্রমাণ হাতে এসেছে তা যথেষ্ট নয়। ততটা নির্ভরযোগ্যও নয়। আন্তর্জাতিক ওই সংস্থাটির সংক্রমণ প্রতিরোধ এবং নিয়ন্ত্রণ বিভাগের টেকনিক্যাল প্রধান বেনেডেট্টা অ্যালেগ্রাঞ্জি বলছেন, ‘‘গত কয়েক মাসে আমরা বেশ কয়েক বার বলেছি যে, আমরা মেনে নিচ্ছি বাতাসের মাধ্যমে করোনার সংক্রমণের সম্ভাবনা রয়েছে। তবে নিশ্চিত ভাবেই তার প্রমাণ এখনও ততটা জোরাল এবং স্পষ্ট নয়।’’",
    "করোনা বায়ুবাহিত কি না এই বিতর্ককে কিছুটা অন্য দৃষ্টিভঙ্গিতে দেখছেন মেডিসিনের চিকিৎসক অরিন্দম বিশ্বাস। তাঁর স্পষ্ট ব্যাখ্যা, ‘‘করোনা বায়ুবাহিত হলে আক্রান্তের সংখ্যা আরও বাড়ত। লকডাউনের মাধ্যমে সংক্রমণ আটকে রাখা যেত না। তা হলে রাস্তায় বার হলেই করোনা হত। গবেষকদের একাংশের এই মত এখনই মেনে নিতে পারছি না।’’ তাঁর সাফ কথা, ‘‘করোনা বায়ুবাহিত কি না, তা খুব জোর গলায় বলতে হলে আরও গবেষণা এবং পরীক্ষানিরীক্ষা প্রয়োজন।’’"
  ]
},{
  "_id": {
    "$oid": "5f049f7f39fcc0cf81da44dc"
  },
  "heading": [
    "বদ্ধ-বাতাসে কি বাড়ছে বিপদ"
  ],
  "publish_date": [
    "৭ জুলাই, ২০২০, ০৪:২২:৫২"
  ],
  "imagelink": [
    "https://images.anandabazar.com/polopoly_fs/1.1172581.1594076485!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus",
    "WHO",
    "Airbourne"
  ],
  "content": [
    "গোড়াতেই দাবি উঠেছিল, নোভেল করোনাভাইরাস ‘বাতাসবাহিত’ হয়ে ছড়িয়ে যেতে পারে। কিন্তু বিশ্ব স্বাস্থ্য সংস্থা (হু)-র নির্দেশিকায় সেই দাবি খারিজ করে দেওয়া হয়। যদিও একটি প্রথম সারির মার্কিন দৈনিকের রিপোর্টে ২৩৯ জন বিশেষজ্ঞ দাবি করলেন— ‘‘বদ্ধ জায়গার বাতাসে ছড়াচ্ছে ভাইরাসটি। সেখানে থাকা সুস্থ ব্যক্তিদের সংক্রমিত করছে।’’ ওই বিজ্ঞানীরা হু-র নির্দেশিকা পরিবর্তনেও জোর দিয়েছেন। ",
    "হু-র বক্তব্য ছিল, এই ভাইরাসটি বাতাস-বাহিত নয়। কিন্তু ওই দৈনিকের রিপোর্টে বিজ্ঞানীদের দাবি, শ্বাসপ্রশ্বাসের সঙ্গে বেরিয়ে আসা ক্ষুদ্রাতিক্ষুদ্র জলকণাতেও ভাইরাসটি থাকতে পারে। এবং তা মারণ রোগ বয়ে নিয়ে যেতে পারে কোনও জায়গায় থাকা একাধিক ব্যক্তির শরীরে। রিপোর্টে লেখা হয়েছে, ‘‘বার, রেস্তরাঁ, অফিস, মার্কেট, ক্যাসিনো... পৃথিবীর সর্বত্র নতুন করে আক্রান্তের সংখ্যা বাড়ছে। এবং নির্দিষ্ট করে এই ধরনের জায়গাগুলিতে এক সঙ্গে অনেকে সংক্রমিত হচ্ছেন। এ থেকেই বিজ্ঞানীদের এত দিন দাবি করে আসা কথাটা ক্রমশ আরও জোরদার হচ্ছে, বদ্ধ জায়গার বাতাসে ভাইরাস দ্রুত সংক্রমণ ঘটায়। কাছাকাছি থাকা লোকজনকে সংক্রমিত করে।’’ হু-র দাবি ছিল বড় জলকণা ছাড়া ভাইরাসটি বাঁচতে পারে না। ফলে তার পক্ষে বাতাসে ভাসা সম্ভব নয়। কিন্তু মার্কিন রিপোর্টটিতে দাবি করা হয়েছে, তথ্যপ্রমাণ অনুযায়ী শ্বাসপ্রশ্বাসে বেরিয়ে আসা ক্ষুদ্র জলকণাতেও ভাইরাস থাকছে। তাই বাতাসে ভাসা এর পক্ষে অসম্ভব নয়। আর এ ভাবেই কোনও বদ্ধ জায়গায় বাতাসবাহিত হয়ে ছড়াচ্ছে কোভিড-১৯। ",
    "ভারতের ‘কাউন্সিল অব সায়েন্টিফিক অ্যান্ড ইন্ডাসট্রিয়াল রিসার্চ’ (সিএসআইআর)-এর ডিজি শেখর মান্ডের দাবি, করোনাভাইরাসকে সার্বিক ভাবে ‘বাতাসবাহিত’ বলা যায় না। কিন্তু কয়েক ফুট পর্যন্ত দূরত্ব এটি বাতাসে ভেসে যেতে পারে। তিনি বলেন, ‘‘বায়ুবাহিত রোগ হল, যেখানে জীবাণু (ভাইরাস বা ব্যাক্টেরিয়া) হাওয়ায় ছড়ায়। যেমন চিকেনপক্স, হাম, ইনফ্লুয়েঞ্জা। এ ক্ষেত্রে আক্রান্তের শ্বাসপ্রশ্বাসে বেরনো ‘ড্রপলেটস’-এ ভাইরাস ছড়ায়। সেটি কিছু ক্ষণ বাতাসে ভাসতে পারে। কিন্তু হাওয়ায়-হাওয়ায় ছড়াতে পারে না।’’"
  ]
},{
  "_id": {
    "$oid": "5f049f8139fcc0cf81da44dd"
  },
  "heading": [
    "করোনা আবহে ভাইরাল জ্বর-ডেঙ্গি, সেরে গেলেও এ সব না খেলে বিপদ"
  ],
  "publish_date": [
    "৭ জুলাই, ২০২০, ১২:১৫:৫৯"
  ],
  "imagelink": [
    "https://images.anandabazar.com/polopoly_fs/1.1172747.1594104246!/image/image.jpg_gen/derivatives/box_731_402/image.jpg"
  ],
  "tags": [
    "COVID Crisis",
    "Diet after Fever",
    "Diet",
    "সুষম খাদ্য",
    "Healthy Diet"
  ],
  "content": [
    "'একে রামে রক্ষে নেই, সুগ্রীব দোসর', একেই তো ",
    " ভয়ে সবাই তটস্থ তার সঙ্গে বৃষ্টির জমা জলে এডিস মশার বংশ বৃদ্ধিতে শুরু হয়েছে ডেঙ্গি জ্বর। আবার এদের সঙ্গী ইনফ্লুয়েঞ্জা তো আছেই। যে কোনও কারণেই জ্বর হোক না কেন সেরে যাওয়ার পরেও কদিন খুব দুর্বল লাগে। জ্বরের পর কয়েকদিন বিশ্রাম আর পুষ্টিকর খাবার খেলে তাড়াতাড়ি ক্ষয়ক্ষতি পূরণ হয়ে আবার আগের অবস্থায় ফিরে আসা যায়। যে কোনও ভাইরাসের সংক্রমণের পর শরীরের অনেক ক্ষয়ক্ষতি হয়। কমে রোগ প্রতিরোধ ক্ষমতা। তাই জ্বরের পর প্রোটিন সমৃদ্ধ খাবার খেলে তবেই শরীর সারে, বললেন ডায়েটিশিয়ান ইন্দ্রাণী ঘোষ। সকালের জলখাবার থেকে রাতের খাবার প্রতি বারই খাওয়া দরকার প্রোটিন, ভিটামিন, মিনারেলস এবং পর্যাপ্ত অ্যান্টিঅক্সিড্যান্ট।",
    "কম তেল মশলা যুক্ত সহজপাচ্য খাবার দ্রুত হজম হয়ে যায়। জ্বর হলে হালকা  রান্না খাবার খেলে ভাল হয়। তবে বেশ কিছু মশলা আমাদের শরীরের রোগ প্রতিরোধ ব্যবস্থাকে উজ্জীবিত করতে সাহায্য করে। হলুদ, জিরে, গোলমরিচ, আদা দিয়ে রান্না হালকা খাবার খেতে হবে। এই সব মশলা একদিকে খাবারকে মুখরোচক করে, অন্যদিকে পুষ্টিও বাড়ায় বললেন ইন্দ্রাণী ঘোষ। সকালে ঘুম থেকে উঠে এক টুকরো কাঁচা হলুদ খেয়ে দিন শুরু করতে পারলে ভাল হয়। এছাড়া সব রকমের ডাল ঘুরিয়ে ফিরিয়ে খাওয়া যায়। আবার মিশ্র ডাল খেলেও সব কটি অ্যামাইনো অ্যাসিড থাকায় পুষ্টি বাড়ে। যাঁরা নিরামিষ খান তাঁদের প্রতিদিনের খাবারে ডাল থাকতেই হবে। এছাড়া ছোলা, সয়াবিনের বড়ি, ছানা ও দই খেতে হবে। কুমড়ো, পটল, ঝিঙ্গে, ঢ্যাঁড়শ সব রকমের সবজি খেতে হবে। বেশি তেলে রান্না বাদ দিতে হবে। অল্প তেলে রান্না করা খাবার বেশি পুষ্টিকর বলে জানালেন ইন্দ্রাণী।",
    " ",
    "যে কোনও জ্বর হলেই শরীরে জলের পরিমাণ কমে গিয়ে ডিহাইড্রেশন হয়। তাই পর্যাপ্ত পরিমাণে তরল খাবার খাওয়া দরকার। সুপ, টাটকা ফলের রস, ডাবের জল, লেবুর সরবত, দইয়ের ঘোল নিয়ম করে খেতে হবে। ডেঙ্গি অথবা ভাইরাল জ্বর সেরে যাবার পরেও দুর্বলতা থেকে যায়। তাই জ্বর চলাকালীন ও জ্বরের পরেও শরীরে জলের জোগান বজায় রাখা দরকার। সকালে ঘুম থেকে ওঠার পর খালি পেটে লেবু ও মধুর জল পান করলে একদিকে শরীরের টক্সিন বেরিয়ে যায়, অন্যদিকে ডেঙ্গির ও ভাইরাল জ্বরের কারণে কমে যাওয়া 'ইমিউনিটি' ফিরিয়ে আনতে সাহায্য করে। এছাড়া গাজর, বিনস, পেঁপে দিয়ে চিকেন স্টু কিংবা টম্যাটো, সুইট কর্ন, চিকেন সহ যে কোনও সুপ খেলে ভাল হয়। ডালের সুপও খাওয়া যেতে পারে। দই দিয়ে পাতলা ঘোল খেলেও ভাল হয়।",
    "আনলক শুরু হওয়ায় ডাব পেতে অসুবিধে হওয়ার কথা নয়। ডাবের জল এই সময় অত্যন্ত উপযোগী। ডাবের জলে আছে পর্যাপ্ত পরিমাণে পটাসিয়াম, ইলেকট্রোলাইটস, এনজাইম, সাইটোকাইন ও ফাইটো হরমোন। এর সবগুলিই ডেঙ্গি সহ ভাইরাল জ্বরের পরবর্তী দুর্বলতা সহ বিভিন্ন ঘাটতি পূরণে সাহায্য করে।",
    "একই সঙ্গে  প্রত্যেক দিন ফল খাওয়া দরকার। ফলে থাকা নানা অ্যান্টিঅক্সিড্যান্ট ও ভিটামিন সি প্লেটলেট কাউন্ট বাড়িয়ে রক্তের অন্যান্য ঘাটতি পুরণ করতে পারে, বললেন ডায়েটিশিয়ান ইন্দ্রাণী। ",
    "ব্রেকফাস্ট, লাঞ্চ আর ডিনার তিন বারই  সহজপাচ্য প্রোটিন সমৃদ্ধ খাবার খেলে ভাল হয়।জ্বরের জন্যে শরীরের যে ক্ষয়ক্ষতি হয়, তা পূরণ করতে পারে প্রোটিন। বিভিন্ন ডাল, রাজমা,ডিম,  চিকেন, মাছ, ছানা প্রোটিনের ভাল উৎস। তবে সামুদ্রিক মাছ খেতে মানা করেন ডায়েটিশিয়ান।",
    "এই সময় হজম শক্তি কিছুটা দুর্বল হয়ে যায়। সামুদ্রিক মাছ ও চিংড়ি খেলে পেটের গোলমাল ফিরে আসতে পারে। হালকা চিকেন স্টু, মাছের ঝোল বা মাছ ভাজা, ডাল সেদ্ধ, অল্প তেলে রান্না ডাল ইত্যাদি হালকা করে রান্না বাড়ির খাবার খাওয়া দরকার। সকালের জলখাবারে ডাল রুটি ডিম সেদ্ধ, বা কিনোয়া ও ডালের খিচুড়ি, ডিমের পোচ, খাওয়া যেতে পারে। দুপুরে খাওয়ার আগে হালকা চিকেন স্টু বা সুপ খেলে ভাল। দুপুরে মাছের ঝোল ভাত, ডাল, দই থাকুক পাতে। বিকেলে কল বেরনো ছোলা, গোটা মুগ, রাতে ডাল, রুটি, চিকেন, স্যালাড খেলে দ্রুত সুস্থ হয়ে ওঠা সম্ভব বলেই জানাচ্ছেন ডায়েটিশিয়ান।"
  ]
},{
  "_id": {
    "$oid": "5f049f8439fcc0cf81da44de"
  },
  "heading": [
    "করোনা কেড়ে নিচ্ছে ঘ্রাণশক্তি?"
  ],
  "publish_date": [
    "৭ জুলাই, ২০২০, ০৪:১৭:৩৯"
  ],
  "imagelink": [
    "https://images.anandabazar.com/polopoly_fs/1.1172572.1594086533!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus",
    "COVID-19",
    "Anosmia"
  ],
  "content": [
    "এ যাত্রা রক্ষা পেয়েছেন করোনা থেকে। কিন্তু সেই মারণ ভাইরাস দিয়ে গিয়েছে ‘অ্যানসমিয়া’। এ হল ঘ্রাণশক্তি হারিয়ে যাওয়া। এই প্রতিবন্ধকতা আলাদা করে চোখে পড়ে না। কিন্তু পঞ্চেন্দ্রিয়ের একটি চিরকালের মতো অকেজো হয়ে যাওয়া যে কী, তা শুধু জানে ভুক্তভোগী। এর কোনও চিকিৎসাও নেই।",
    "কোভিড-১৯ থেকে সেরে এমন পরিণতি হচ্ছে অনেকেরই। প্যারিসের বাসিন্দা জঁ-মিশেল মেলার্ড যেমন। বললেন, ‘‘কোনও কিছুর গন্ধ পাচ্ছি না। সব চেয়ে কষ্ট হচ্ছে ছেলের জন্য। ওকে জড়িয়ে ধরা... ওর গায়ের গন্ধটা সব চেয়ে প্রিয় ছিল।’’ কারও কারও ক্ষেত্রে সমস্যাটা সাময়িক হলেও, অনেকের দীর্ঘকালীন ক্ষতি হচ্ছে। সকালের কফির কাপ গন্ধহীন, বাগানের ফুলে গন্ধ নেই, স্নানের ঘরে সাবানের ফেনা কিংবা নতুন বইয়ের পাতা যেন ‘প্রাণহীন’। জঁ বলেন, ‘‘জীবনের গন্ধটাই চলে গিয়েছে। ঘ্রাণ এমনই, যা না-থাকলে তবেই আপনি তার গুরুত্ব বুঝতে পারবেন।’’ ",
    "এ সব এক প্রকার। কিন্তু এর থেকেও ভয়ানক ‘বিপদের গন্ধ না-পাওয়া’। কিছু পোড়ার গন্ধ নেই, রান্নাঘরে গ্যাস লিক করলে, তা বোঝার উপায় নেই। প্যারিসের এক চিকিৎসক অ্যাল্যাঁ করি বলেন, ‘‘খেতে বসে আমরা তো শুধু স্বাদের বাহার পাই, এমন নয়। সুখাদ্যের গন্ধেও আলাদা আমেজ রয়েছে।’’ ",
    "নাকের ভিতরে পলিপ থাকলে, কিংবা ডায়াবিটিস, অ্যালঝাইমার্স ও পার্কিনসনসের মতো অসুখ হলে অনেক সময় রোগীরা ঘ্রাণশক্তি হারিয়ে ফেলেন। এ বার সেই রোগের তালিকায় সংযোজন হল কোভিড-১৯। এ রোগের উপসর্গের মধ্যেও রয়েছে গন্ধ না-পাওয়া। সেটাই চিরস্থায়ী হয়ে যাচ্ছে কারও কারও ক্ষেত্রে। অ্যাল্যাঁর কথায়, ‘‘প্রথম দু’মাসে বিষয়টা সমস্যার পর্যায়ে থাকে। তার পর ধীরে ধীরে চেপে বসতে থাকে মানসিক ভাবে। আগের সুস্থ-সুন্দর জীবন থেকে বিচ্ছিন্ন হয়ে একা হয়ে পড়া। অবসাদ আসা স্বাভাবিক।’’ ",
    "মৃত ",
    "৫,৩৮,৭৮৭",
    "আক্রান্ত ",
    "১,১৬,৬৮,৫৮১",
    "সুস্থ ",
    "৬৬,০২,৩১১",
    "এই মুহূর্তে গোটা বিশ্বে করোনার শিকার ১ কোটি ১৫ লক্ষেরও বেশি। সুস্থ হয়েছেন ৬৫ লাখের উপরে। কিন্তু তাঁদের ‘সুস্থ’ জীবনেও ছাপ রেখে গিয়েছে ভাইরাস। আক্রান্তের নিরিখে প্রথম তিনে আমেরিকা, ব্রাজিল ও ভারত। এর মধ্যে আমেরিকায় ৩০ লক্ষ ছুঁইছুঁই সংক্রমণ। মারা গিয়েছেন ১ লক্ষ ৩২ হাজারেরও বেশি। আজও অবশ্য মার্কিন প্রেসিডেন্ট ডোনাল্ড ট্রাম্প বলেছে, ‘‘৯৯ শতাংশ ঘটনাতেই ক্ষতি হচ্ছে না!’’ ব্রাজিলে আক্রান্ত ১৬ লক্ষ। আমাজনের জঙ্গলও রেহাই পায়নি ভাইরাসের কবল থেকে। ইউরোপের দেশগুলো তুলনায় সেরে উঠেছে। নিউজ়িল্যান্ড করোনা-শূন্য। কিন্তু পড়শি দেশ অস্ট্রেলিয়াতে নতুন করে আতঙ্ক ছড়িয়েছে। আজ রাত বারোটা থেকে সাড়ে ছ’কোটি বাসিন্দা-সহ ভিক্টোরিয়া প্রদেশকে সম্পূর্ণ ‘আইসোলেট’ করা হবে। নতুন করে খারাপ খবর দিয়েছে দক্ষিণ কোরিয়া। সে দেশে নতুন একটি স্ট্রেন মিলেছে, যা নাকি অন্যান্য স্ট্রেনের তুলনায় ছ’গুণ দ্রুত গতিতে ছড়িয়ে পড়েছে। "
  ]
},{
  "_id": {
    "$oid": "5f049f8539fcc0cf81da44df"
  },
  "heading": [
    "দেশে মোট আক্রান্ত সাত লক্ষ ছাড়াল, মৃত্যু পেরলো ২০ হাজার"
  ],
  "publish_date": [
    "৭ জুলাই, ২০২০, ১০:১৩:৫৪"
  ],
  "imagelink": [
    "https://images.anandabazar.com/polopoly_fs/1.1172737.1594097493!/image/image.jpg_gen/derivatives/box_731_402/image.jpg"
  ],
  "tags": [
    "Coronavirus",
    "COVID-19",
    "Coronavirus in India",
    "COVID-19 Deaths"
  ],
  "content": [
    "রাশিয়াকে পিছনে ফেলে কোভিড আক্রান্তের তালিকায় তৃতীয়স্থানে উঠে এসেছিল ভারত। মঙ্গলবার করোনাভাইরাসে আক্রান্তের সংখ্যাটা সাত লক্ষ ছাড়িয়ে গেল। দেশে লাফিয়ে লাফিয়েই বাড়ছে কোভিড আক্রান্তের সংখ্যা। কেন্দ্রীয় স্বাস্থ্য মন্ত্রকের পরিসংখ্যান অনুসারে, গত ২৪ ঘণ্টায় ২২ হাজার ২৫২ জন নতুন করে আক্রান্ত হয়েছেন। এ নিয়ে দেশে মোট আক্রান্তের সংখ্যা হল সাত লক্ষ ১৯ হাজার ৬৬৫ জন।",
    "আক্রান্ত বৃদ্ধির পাশাপাশি দেশে বাড়ছে করোনার জেরে মৃত্যুও। কেন্দ্রীয় স্বাস্থ্যমন্ত্রকের তথ্য অনুসারে, গত ২৪ ঘণ্টায় দেশে ৪৬৭ জনের প্রাণ কেড়েছে করোনা। এ নিয়ে দেশে মোট মৃত্যু হল ২০ হাজার ১৬০ জনের। এর মধ্যে মহারাষ্ট্রেই মৃত্যু হয়েছে ন’হাজার ৬০ জনের। রাজধানী দিল্লিতে ধারাবাহিক ভাবে বেড়ে মৃত্যু সংখ্যা দাঁড়িয়েছে তিন হাজার ১১৫-তে। তৃতীয় স্থানে থাকা গুজরাতে মারা গিয়েছেন এক হাজার ৯৬০ জন। গত মাসের শেষ দিক থেকে তামিলনাড়ুতেও ধারাবাহিক ভাবে বাড়ছে করোনার জেরে প্রাণহানি। যার জেরে দক্ষিণের এই রাজ্যে মোট মৃত এক হাজার ৫৭১ জন। উত্তরপ্রদেশ (৮০৯), পশ্চিমবঙ্গ (৭৭৯) ও মধ্যপ্রদেশে (৬১৭) মৃত্যুর সংখ্যাও উল্লেখযোগ্য। এ ছাড়া শতাধিক মৃত্যুর তালিকায় রয়েছে রাজস্থান (৪৬১), কর্নাটক (৪০১), তেলঙ্গানা (৩০৬), হরিয়ানা (২৭৬), অন্ধ্রপ্রদেশ (২৩৯), পঞ্জাব (১৬৯) ও জম্মু ও কাশ্মীর (১৩৮)।",
    "আক্রান্ত দ্রুত হারে বাড়লেও, ভারতে করোনা রোগীর সুস্থ হয়ে ওঠার পরিসংখ্যানটাও বেশ স্বস্তিদায়ক। এখন দেশে সুস্থ হয়ে ওঠা করোনা রোগীর সংখ্যা সক্রিয় করোনা আক্রান্তের সংখ্যার চেয়ে বেশি। রবিবারই সুস্থ হওয়ার সংখ্যাটা চার লক্ষ ছাড়িয়েছে। গত ২৪ ঘণ্টায় ১৫ হাজার ৫১৫ জন সুস্থ হয়েছেন। এ নিয়ে মোট চার লক্ষ ৩৯ হাজার ৯৪৮ জন করোনার কবল থেকে মুক্ত হলেন।",
    "শুরুর ধাক্কা কাটিয়ে করোনার সংক্রমণ বৃদ্ধি রুখে দিয়েছিল কেরল। কিন্তু মহারাষ্ট্রে তা বল্গাহীন ভাবেই বেড়েছে। গোড়া থেকেই এই রাজ্য কার্যত সংক্রমণের শীর্ষে ছিল। তার পর সময় যত গড়িয়েছে, এই রাজ্য নিয়ে সারা দেশের শঙ্কা বেড়েছে। রবিবার সে রাজ্যে আক্রান্তের সংখ্যা দু’লক্ষ ছাড়িয়েছে। গত ২৪ ঘণ্টায় পাঁচ হাজার ৬৩৮ জন নতুন করে আক্রান্ত হয়েছেন সেখানে। এ নিয়ে সে রাজ্যে মোট আক্রান্ত হলেন দু’লক্ষ ১১ হাজার ৯৮৭ জন। গত ২৪ ঘণ্টায় সাড়ে তিন হাজারেরও বেশি বেড়ে তামিলনাড়ুতে মোট আক্রান্তের সংখ্যা হল এক লক্ষ ১৪ হাজার ৯৭৮ জন। দিল্লির আক্রান্তও মঙ্গলবার এক লক্ষ পেরলো। রাজধানীতে মোট আক্রান্তের সংখ্যা হল এক লক্ষ ৮২৩ জন।",
    "৩৬ হাজার ৭৭২ সংক্রমণ নিয়ে গুজরাত ও ২৮ হাজার ৬৩৬ আক্রান্ত নিয়ে উত্তরপ্রদেশ, চতুর্থ ও পঞ্চম স্থানে রয়েছে। তেলঙ্গানা, কর্নাটক, পশ্চিমবঙ্গ, রাজস্থান ও অন্ধ্রপ্রদেশের মোট আক্রান্ত ২০ হাজারে গণ্ডি পার করে ছুটে চলেছে। তেলঙ্গানা (২৫,৭৩৩), কর্নাটক (২৫,৩১৭), পশ্চিমবঙ্গ (২২,৯৮৭), রাজস্থান (২০,৬৮৮) ও অন্ধ্রপ্রদেশে (২০,০১৯) জন আক্রান্ত হয়েছেন। হরিয়ানা (১৭,৫০৪), মধ্যপ্রদেশ (১৫,২৮৪), বিহার (১২,১২৫) ও অসমে (১২,১৬০) রোজ দিন বাড়ছে আক্রান্তের সংখ্যা। এর পর ক্রমান্বয়ে রয়েছে ওড়িশা, জম্মু ও কাশ্মীর, পঞ্জাব, কেরল, ছত্তীসগঢ়, উত্তরাখণ্ড, ঝাড়খণ্ডের মতো রাজ্যগুলি।",
    "লকডাউন উঠে যাওয়ার পর পশ্চিমবঙ্গেও নতুন করে অনেক বেশি সংক্রমণ হচ্ছে। গত ২৪ ঘণ্টায় ৮৬১ জন নতুন করে আক্রান্ত হয়েছেন এ রাজ্যে। এই বৃদ্ধির জেরে মোট আক্রান্ত হলেন ২২ হাজার ৯৮৭ জন। কোভিডে আক্রান্ত হয়ে মোট ৭৭৯ জনের মৃত্যু হয়েছে রাজ্যে। গত ২৪ ঘণ্টায় মৃত্যু হয়েছে ২২ জনের।"
  ]
},{
  "_id": {
    "$oid": "5f049f8839fcc0cf81da44e0"
  },
  "heading": [
    "প্রবল বৃষ্টির সতর্কতা উত্তরের ৫ জেলায়, বন্যা-ধসে ব্যাহত হতে পারে জনজীবন"
  ],
  "publish_date": [
    "৭ জুলাই, ২০২০, ১৪:৩৫:২৪"
  ],
  "imagelink": [
    "https://images.anandabazar.com/polopoly_fs/1.1172809.1594113124!/image/image.jpg_gen/derivatives/box_731_402/image.jpg"
  ],
  "tags": [
    "Weather Forecast",
    "Weather",
    "Monsoon",
    "Rainfall",
    "Rains",
    "North Bengal"
  ],
  "content": [
    "উত্তরবঙ্গে প্রবল ",
    "র সতর্কতা জারি করল আলিপুর আবহাওয়া দফতর। বৃষ্টির জেরে পাহাড়ে ধস, এমনকি, বন্যার আশঙ্কাও করছেন আবহাওয়া বিজ্ঞানীরা। পাহাড়ের রাস্তাও আটকে যেতে পারে। আগামী বৃহস্পতিবার থেকে রবিবার পর্যন্ত ঝেঁপে বৃষ্টি চলবে দার্জিলিং, কালিম্পং, আলিপুরদুয়ার, কোচবিহার এবং জলপাইগুড়িতে। তার পর ধীরে ধীরে বৃষ্টি কমতে পারে।",
    " ",
    " মৌসুমী অক্ষরেখা ক্রমশই উত্তরের দিকে সরেছে। তার ফলে বঙ্গোপসাগর থেকে প্রচুর পরিমাণে জলীয় বাস্প ঢুকছে হিমালয়ের পার্বত্য এলাকায়। সে কারণে আগামী কয়েকদিন বৃষ্টির পরিমাণ বাড়বে উত্তরের ওই জেলাগুলিতে। প্রবল বৃষ্টির কারণে পার্বত্য এলাকায় ধসেরও সম্ভাবনার কথা জানিয়েছেন আবহাওয়া বিজ্ঞানীরা। আটকে যেতে পারে রাস্তাও। পাহাড়ি নদীগুলির জলস্তরও বাড়ার কারণে হতে পারে বন্যাও। তার জেরে ক্ষয়ক্ষতি এবং জনজীবনও ব্যাহত হতে পারে বলে মনে করছে আলিপুর আবহাওয়া দফতর।",
    " ",
    " ধস নামার কারণে ১০ নম্বর জাতীয় সড়কও বন্ধ রয়েছে। আপাতত শিলিগুড়ি সিকিম এবং কালিম্পংয়ের রাস্তায় যোগাযোগ ব্যাহত হচ্ছে। যাতে দ্রুত পরিস্থিতি স্বাভাবিক করা যায় তারই চেষ্টা চলছে। এর পাশাপাশি আলিপুর আবহাওয়া দফতরের সতর্কতা বার্তা পাওয়ার পর, রাজ্য প্রশাসন গোটা পরিস্থিতির উপরে নজর রাখছে। ওই জেলাগুলিতে ইতিমধ্যে প্রয়োজনীয় ব্যবস্থা নেওয়ার পক্রিয়াও শুরু হয়ে গিয়েছে। শুধু এ রাজ্যেই নয়, অসম, সিকিম, মেঘালয়-সহ হিমালয়ের পার্বত্য এলাকায় বৃষ্টি চলবে আগামী রবিবার পর্যন্ত। কেরলে এ বছর ১ জুন নির্দিষ্ট সময়ে বর্ষার আগমন ঘটে। এ রাজ্যে ১২ জুন দুই বঙ্গে ঢুকেছে মৌসুমী বায়ু। তার পর থেকে এখনও পর্যন্ত নির্দিষ্ট হারে বৃষ্টি হয়ে চলেছে।"
  ]
},{
  "_id": {
    "$oid": "5f049f8b39fcc0cf81da44e1"
  },
  "heading": [
    "আজীবন অবদানের জন্য আন্তর্জাতিক স্বীকৃতি পেলেন এই বাঙালি বিজ্ঞানী"
  ],
  "publish_date": [
    "৭ জুলাই, ২০২০, ১২:৪৫:৫৮"
  ],
  "imagelink": [
    "https://images.anandabazar.com/polopoly_fs/1.1172776.1594106881!/image/image.jpg_gen/derivatives/box_731_402/image.jpg"
  ],
  "tags": [
    "EMBO MEMBERSHIP",
    "SUMANTRA CHATTERJI",
    "NCBS",
    "neuroscoence"
  ],
  "content": [
    "বাঙালি পেল এক দুর্লভ সম্মান। ইউরোপীয় জোটের (ইউরোপিয়ান ইউনিয়ন বা ‘ইইউ’) বাইরে থাকা দেশের এক বিজ্ঞানীকে বিরল সম্মান জানাল ‘ইউরোপিয়ান মলিকিউলার বায়োলজি অর্গানাইজেশন (ইএমবিও অথবা এমবো)’। জীববিজ্ঞানে তাঁর আজীবন অবদানের জন্য।",
    "বেঙ্গালুরুর ‘ন্যাশনাল সেন্টার ফর বায়োলজিক্যাল সায়েন্সেস (এনসিবিএস)’-এর সিনিয়র প্রফেসর ও ‘সেন্টার ফর ব্রেন ডেভেলপমেন্ট অ্যান্ড রিপেয়ার’-এর অধিকর্তা অধ্যাপক সুমন্ত্র চট্টোপাধ্যায়কে অ্যাসোসিয়েট সদস্য করা হল এমবোর। সুমন্ত্রই প্রথম বাঙালি এবং ভারতের প্রথম ",
    ", যিনি এই সম্মান পেলেন।",
    "ভারত থেকে এই সম্মান এর আগে পেয়েছেন আর মাত্র ৪ জন বিজ্ঞানী। যাঁদের মধ্যে অন্যতম প্রধানমন্ত্রী নরেন্দ্র মোদীর প্রিন্সিপাল সায়েন্টিফিক অ্যাডভাইসর কে বিজয়রাঘবন। গত ৫৭ বছরে এমবো-র ১৮০০-রও বেশি সদস্যের মধ্যে রয়েছেন ৮৮ জন নোবেলজয়ী বিজ্ঞানী।",
    "মঙ্গলবার ভারতীয় সময় বিকেল সাড়ে ৫টায় জার্মানির হাইডেলবার্গে এমবোর এ বছরের নতুন সদস্যদের নাম ঘোষণা করা হয়েছে। নতুন ৬৩ জন সদস্যই নিজ নিজ ক্ষেত্রে অগ্রণী বিজ্ঞানী। ইউরোপ ও ইউরোপের বাইরের মোট ২৫টি দেশ থেকে বেছে নেওয়া হয়েছে এই বিজ্ঞানীদের। যাঁদের মধ্যে ৫২ জন ইউরোপীয় বিজ্ঞানী হয়েছেন এমবোর পূর্ণ সদস্য। ইউরোপের ৮টি দেশ থেকে।",
    "আর এ বছরে এমবোর নতুন অ্যাসোসিয়েট সদস্য হয়েছেন ১১ জন, ইউরোপের বাইরের ৭টি দেশ থেকে। যাদের মধ্যে রয়েছে, ভারত, জাপান, অস্ট্রেলিয়া, কানাডা, চিলে, সিঙ্গাপুর ও আমেরিকা।",
    "১১ জনের অ্যাসোসিয়েট সদস্যদের তালিকায় প্রথমেই রয়েছে ভারতীয় স্নায়ুবিজ্ঞানী সুমন্ত্রের নাম। বিজ্ঞানে অবদানের জন্য সুমন্ত্রের দেশ ও বিদেশের স্বীকৃতি অবশ্য এই প্রথম নয়। ২০১৭-য় সুমন্ত্র নির্বাচিত সদস্য হন ‘ডানা অ্যালায়েন্স ফর ব্রায়ান ইনিশিয়েটিভস’-এর।",
    "হাইডেলবার্গ থেকে এমবো-র অধিকর্তা মারিয়া লেপ্টিন বলেছেন, ‘‘নতুন সদস্যদের প্রত্যেকেই ইউরোপ ও গোটা বিশ্বে জীববিজ্ঞানের গবেষণার অগ্রগতিতে উল্লেখযোগ্য স্বাক্ষর রেখেছেন। আমাদের আশা, আগামী দিনে তাঁরা বিশ্বে জীববিজ্ঞানের গবেষণায় প্রতিভা অন্বেষণ, নতুন নতুন ভাবনা সৃষ্টি ও গবেষণার মান উন্নয়নে সহায়তা করবেন।’’",
    "বেঙ্গালুরু থেকে ‘",
    "’কে এ দিন সুমন্ত্র বললেন, ‘‘এই সম্মান পেয়ে আমি খুশি। গত ২২ বছর ধরে আমার ল্যাবরেটরিতে কাজ করেছেন প্রতিভাবান ভারতীয় ছাত্রছাত্রীরা, পোস্ট ডক্টরাল গবেষকরাও। এটা তাঁদেরই কঠিন পরিশ্রম ও সাফল্যের স্বীকৃতি।’’",
    "আদ্যোপান্ত রসিক ও তুখোড় অনুভূতিপ্রবণ মানুষ সুমন্ত্র (যাকে সকলেই এক ডাকে চেনেন ‘সোনা’ নামে) আজীবন গবেষণা করেছেন ভয় নিয়ে। চাপ (‘স্ট্রেস’), অনুভূতি (‘ইমোশন’) ও স্মৃতি (‘মেমরি’) নিয়ে। কাজ করেছেন ‘পোস্ট ট্রম্যাটিক ডিসঅর্ডার নিয়ে (পিটিএসডি)’ নিয়ে। পথপ্রদর্শক গবেষণায় অনেক জটিল রহস্যের জট খুলে ‘সোনা’ দেখিয়েছেন, দীর্ঘ দিনের চাপ কী ভাবে ধীরে ধীর আমাদের মস্তিষ্কের অ্যামিগডালার চেহারা, চরিত্র, আচার, আচরণ বদলে দেয়।",
    "শান্তিনিকেতনের সোনাই প্রথম দেখিয়েছিলেন, আমাদের মস্তিষ্কের হিপোক্যাম্পাস ও প্রিফন্ট্রাল কর্টেক্সে চাপের জন্য যে ক্ষয়ক্ষতি হয়, তার থেকে কতটা আলাদা দীর্ঘ দিনের চাপে অ্যামিগডালার পরিবর্তন। অ্যামিগডালাই আমাদের মস্তিষ্কের যাবতীয় অনুভূতির প্রাণকেন্দ্র।",
    "সম্প্রতি অটিজমের উপর আলো ফেলেছেন শান্তিনিকেতনের সোনা। স্টেম সেল থেকে মস্তিষ্কের কোষ (‘ব্রেন সেল’) তৈরি করে সেখানেই এখন কাজ করে চলেছেন সুমন্ত্র।",
    "এমবোর স্বীকৃতি এই সব পথপ্রদর্শক গবেষণাকেই সম্মান জানাল।"
  ]
},{
  "_id": {
    "$oid": "5f049f8d39fcc0cf81da44e2"
  },
  "heading": [
    "গ্যাংস্টার বিকাশকে আড়াল করছিল পুলিশই! তিন মাস আগে সতর্ক করেছিলেন নিহত ডিএসপি!"
  ],
  "publish_date": [
    "৭ জুলাই, ২০২০, ১৬:৩৬:১৮"
  ],
  "imagelink": [
    "https://images.anandabazar.com/polopoly_fs/1.1172851.1594120407!/image/image.jpg_gen/derivatives/box_731_402/image.jpg"
  ],
  "tags": [
    "Vikas Dubey",
    "Devendra Kumar Mishra",
    "Uttar Pradesh",
    "Kanpur",
    "Encounter",
    "Killing",
    "Crime",
    "Murder",
    "Gangster"
  ],
  "content": [
    "ভিতরের কারও সাহায্য না থাকলে বছরের পর বছর পুলিশের চোখে ধুলো দিয়ে পালিয়ে বেড়াতে পারে কেউ? গ্যাংস্টার ",
    "র পিছনে দীর্ঘদিন হন্যে হয়ে ঘোরার পর এমনই প্রশ্ন মাথায় এসেছিল তাঁর। তা নিয়ে ঊর্ধ্বতন কর্তৃপক্ষকে চিঠিও লিখেছিলেন। কিন্তু চিঠির জবাব হাতে আসার আগেই দুষ্কৃতীদের গুলিতে ঝাঁঝরা হয়ে যেতে হল তাঁকে।",
    "গত বৃহস্পতিবার ",
    "র কানপুরে কুখ্যাত দুষ্কৃতী বিকাশ দুবেকে গ্রেফতার করতে গিয়ে তার শাগরেদদের হাতে মৃত্যু হয় ডেপুটি সুপার দেবেন্দ্রকুমার মিশ্রর।  তার পর চার দিন কেটে গেলেও এখনও বিকাশ দুবের নাগাল পায়নি যোগীর রাজ্যের পুলিশ। এমন পরিস্থিতিতে দেবেন্দ্রকুমারের লেখা বলে একটি চিঠি সামনে এসেছে। সোশ্যাল মিডিয়াতেও ছড়িয়ে পড়েছে সেটি।",
    "গত মার্চ মাসে কানপুরের তৎকালীন পুলিশ প্রধান অনন্তদেও তিওয়ারিকে দেবেন্দ্রকুমার ওই চিঠি লেখেন বলে জানা গিয়েছে। তাতে বলা হয়, চৌবেপুর থানার ভারপ্রাপ্ত অফিসার বিনয় তিওয়ারি-সহ পুলিশের মধ্যে থেকে কিছু লোক জন বিকাশ দুবেকে সাহায্য করছেন। তাঁকে আইনের নজর থেকে আড়াল করছেন। চিঠিতে বিনয় তিওয়ারির বিরুদ্ধে কড়া পদক্ষেপের আর্জিও জানান দেবেন্দ্রকুমার।",
    " ",
    " ",
    " ",
    " ",
    " ",
    " ",
    " ",
    " If Late DSP Devendra Kumar Mishra officially submitted this letter why action was not taken, Everyone who neglected this official document is culprit in the case. ",
    "বিকাশ দুবের হয়ে চরবৃত্তির অভিযোগে ইতিমধ্যেই ১০ পুলিশকর্মীকে সাসপেন্ড করেছে উত্তরপ্রদেশ সরকার। তার মধ্যে রয়েছেন বিনয় তিওয়ারিও। কিন্তু দেবেন্দ্রকুমারের লেখা বলে যে চিঠি সামনে এসেছে, সেটির সত্যতা এখনও পর্যন্ত যাচাই করা যায়নি। এখনও পর্যন্ত সেইরকম কোনও চিঠি তাঁদের হাতে আসেনি বলে জানিয়েছেন কানপুরের‌ পুলিশ প্রধান দীনেশকুমার পি।",
    "সংবাদমাধ্যমে দীনেশকুমার বলেন, ‘‘ওইরকম একটা চিঠি সোশ্যাল মিডিয়ায় ঘুরছে বলে জানতে পেরেছি। তবে ডিএসপি এবং কানপুরের এসএসপি-র দফতরে তল্লাশি চালানো হয়েছে। এখনও পর্যন্ত এই ধরনের কোনও চিঠির কোনও হদিশ মেলেনি। পাওয়া যায়নি কোনও ফাইলও। তবে বিষয়টি খতিয়ে দেখছি আমরা। কিছু পেলে অবশ্যই জানাব।’’",
    "উত্তরপ্রদেশের চৌবেপুর থানার বিকরু গ্রামের বাসিন্দা বিকাশ দুবের বিরুদ্ধে খুন, অপহরণ, তোলাবাজির মতো অন্তত ৬০টিরও বেশি মামলা রয়েছে। সম্প্রতি গ্রামেরই এক বাসিন্দা তার বিরুদ্ধে খুনের চেষ্টার মামলা দায়ের করেন। সেই মামলায় তাকে গ্রেফতার করতে বৃহস্পতিবার রাতে ওই গ্রামে অভিযানে যায় পুলিশ।",
    "কিন্তু আগে থেকেই বিকাশ ও তার দলবলের কাছে পুলিশ আসার খবর পৌঁছে যায়। সেই মতো গ্রামে ঢোকার মুখেই পুলিশকে বাধা দেয় তারা। তার ফলে গাড়ি রেখে পায়ে হেঁটেই গ্রামে ঢোকে পুলিশ। কিন্তু দুবের আস্তানার কাছে পৌঁছতেই ছাদ থেকে তাদের লক্ষ্য করে গুলিবৃষ্টি শুরু করে দুবের লোকজন।",
    "তাতে ঘটনাস্থলেই মৃত্যু হয় দেবেন্দ্রকুমার মিশ্র-সহ আট পুলিশকর্মীর। এই ঘটনায় বিকাশ দুবের আত্মীয় প্রেমপ্রকাশ পান্ডে ও তার সহকারী অতুল দুবেকে গ্রেফতার করেছে পুলিশ। বিকাশ দুবের সঙ্গে যোগসাজশ থাকার অভিযোগে প্রায় ২০০ পুলিশকর্মীর বিরুদ্ধে তদন্ত শুরু হয়েছে।  তাঁদের মোবাইলের কল রেকর্ডস খতিয়ে দেখা হচ্ছে।"
  ]
},{
  "_id": {
    "$oid": "5f049f9039fcc0cf81da44e3"
  },
  "heading": [
    "চিনের সেনা সরানো ৬২ সালের পুনরাবৃত্তি নয়তো! সতর্ক বাহিনী"
  ],
  "publish_date": [
    "৭ জুলাই, ২০২০, ১৩:২৩:১৮"
  ],
  "imagelink": [
    "https://images.anandabazar.com/polopoly_fs/1.1172781.1594109041!/image/image.jpg_gen/derivatives/box_731_402/image.jpg"
  ],
  "tags": [
    "India-China",
    "India",
    "China",
    "1962 War",
    "Galwan Valley"
  ],
  "content": [
    "গালওয়ান থেকে পিছিয়ে যাচ্ছে চিনা বাহিনী। কিন্তু এই পিছিয়ে যাওয়া ‘সাময়িক’ কৌশল নয়তো? ১৯৬২-র যুদ্ধের অভিজ্ঞতার কথা মাথায় রেখেই সতর্ক ভারত। ওই বছর গরমের শুরুতে সীমান্ত সঙ্ঘাতে জড়িয়ে পড়েছিল ভারত এবং চিন। তার পর পিছিয়েও গিয়েছিল লাল ফৌজ। কিন্তু শীতের শুরুতে তাপমাত্রা নামতেই গালওয়ানে উত্তেজনার পারদ চড়িয়েছিল পিপলস লিবারেশন আর্মি (পিএলএ)। শুরু হয়েছিল ভারত-চিন যুদ্ধ। সেই রক্তাক্ত ইতিহাস স্মরণে রেখেই সীমান্তে পলক ফেলছে না নয়াদিল্লি।",
    "১৯৬২-র ১৫ জুলাই। রবিবার আনন্দবাজার পত্রিকার শিরোনাম ছিল — ‘ভারতীয় ঘাঁটির সন্নিহিত অঞ্চল হইতে চীনাদের পশ্চাদপসরণ’। প্রায় ছ’দশক আগের সংবাদপত্রের সেই শিরোনামই এখন নতুন করে প্রাসঙ্গিক হয়ে উঠেছে। তার সঙ্গে জড়িয়ে রয়েছে সতর্কবার্তাও। কারণ, ১৯৬২-র ওই সময়ের ঠিক ৯৬ দিন পর, ২০ অক্টোবর শুরু হয়ে গিয়েছিল ভারত-চিন যুদ্ধ। তার অন্যতম কেন্দ্র হয়ে উঠেছিল সেই গালওয়ান।",
    "  ",
    "প্রাক্তন সেনাদের মতে, সীমান্তে দু’পা এগিয়ে, এক পা পিছোনোর নীতি নিয়েছে চিন। সুতরাং দিল্লির উচিত প্রকৃত নিয়ন্ত্রণরেখার ও-পারে ফেরার জন্য বেজিং-কে চাপ দেওয়া। সেনা সূত্রে খবর, উত্তেজনা এড়াতে ভারতীয় এবং চিনা সেনার মধ্যে দূরত্ব বজায় রাখা হচ্ছে। তাঁদের মতে, এগুলি ছোট পদক্ষেপ। তবে ১৯৬২-র ইতিহাসকে মাথায় রেখেই সতর্ক থাকার কথাও বলছেন তাঁরা।",
    "কী ঘটেছিল ১৯৬২-র ওই সময়ে? গালওয়ান উপত্যকায় সে সময় ঘাঁটি গেড়েছিল গোর্খা রেজিমেন্ট। ৬ জুলাই চিনা প্ল্যাটুন গোর্খা বাহিনীকে দেখতে পায়। তারা হেডকোয়ার্টারে গিয়ে খবর দেয়। ৪ দিন পর ৩০০ জনের বাহিনী গালওয়ান উপত্যকায় জড়ো করে চিন। তারা গোর্খা রেজিমেন্টকে ঘিরে ফেলে। দু’পক্ষের মধ্যে উত্তেজনা শুরু হয় । ১৫ জুলাই সংবাদমাধ্যমে প্রকাশিত হয়, গালওয়ান পোস্ট থেকে ২০০ মিটার দূরে সরে গিয়েছে চিনা ফৌজ। কিন্তু তা ছিল নেহাতই ‘সাময়িক’। ফের ফিরে আসে চিনা বাহিনী। এর পর তিন মাস ধরে নয়াদিল্লি এবং বেজিংয়ের মধ্যে দীর্ঘ চিঠিচাপাটি চলে। চিনের ওই পদক্ষেপের প্রতিবাদ জানানো হয়।",
    "অন্য দিকে চিনের চোখরাঙানি সত্ত্বেও সে সময় তিন মাস ধরে গালওয়ান পোস্টের ঘাঁটি আগলে ছিল গোর্খা রেজিমেন্ট। ওই রেজিমেন্টের নেতৃত্বে ছিলেন নায়েক সুবেদার জঙ্গ বাহাদুর। সেই ঘটনার পর জন সাধারণের মনে গোর্খা রেজিমেন্টের উচ্চতা যেন গালওয়ান উপত্যকার উচ্চতাকেও ছাড়িয়ে গিয়েছিল। আর নায়েক সুবেদার জঙ্গ বাহাদুরের বীরত্বের কাহিনি ছড়িয়ে পড়ে লোকগাথার মতোই।",
    "এর মধ্যেই গ্রীষ্ম পেরিয়ে শীত নামতে শুরু করে। গালওয়ানের তাপমাত্রাও দ্রুত নামতে থাকে শূন্যের নীচে। তৎকালীন প্রধানমন্ত্রী জওহরলাল নেহরু মনস্থির করেন, গালওয়ান থেকে গোর্খা রেজিমেন্টকে সরিয়ে ৫ জাঠ আলফা কোম্পানিকে পাঠাবেন। ওই বাহিনীর নেতৃত্বে ছিলেন মেজর এসএস হাসাবনিস। ৪ অক্টোবর থেকে কপ্টারের মাধ্যমে ৫ জাঠ আলফা কোম্পানিকে গালওয়ানে নামানোর কাজ শুরু হয়। কয়েক দিনের মধ্যে তা শেষও হয়ে যায়।",
    "গালওয়ান পোস্টের দায়িত্বে নতুন বাহিনী আসার কিছু দিনের মধ্যেই, ২০ অক্টোবর আচমকা হামলা চালায় চিনা বাহিনী। লাল ফৌজের গুলিতে নিহত হন ৩৬ জন ভারতীয় সেনা। শুরু হয়ে যায় ভারত চিন যুদ্ধ। গালওয়ান ছাড়িয়ে ভারত-চিন সীমান্তের বিভিন্ন এলাকায় ছড়িয়ে পড়ে যুদ্ধের আগুন। চিনা সৈন্যদের হাতে যুদ্ধবন্দি হন মেজর এসএস হাসাবনিস। ৭ মাস তিনি বন্দি শিবিরে কাটান। অবশেষে যুদ্ধ শেষ হলে ছাড়া পান তিনি।",
    "প্রায় ৬ দশক পর এ বারও সঙ্ঘাতের কেন্দ্রবিন্দু সেই গালওয়ান। আগের ঘটনাক্রমের সঙ্গে মিলও পাওয়া যাচ্ছে কিছুটা। কাকতালীয় ভাবে মেজর এসএস হাসাবনিসের পুত্র লেফটেন্যান্ট জেনারেল হাসাবনিস বর্তমানে ডেপুটি চিফ অব আর্মি স্টাফ। ",
    "রবিবার রাত থেকে গালওয়ানের সঙ্ঘর্ষস্থল বা পেট্রোলিং পয়েন্ট ১৪ থেকে পিছিয়ে যেতে শুরু করেছে চিনা সেনা। পাশাপাশি, গোগরা হট স্প্রিং ও প্যাংগং হ্রদের উত্তর দিকের অধিকৃত এলাকাতেও চিনা সাঁজোয়া গাড়িগুলি অনেকটাই পিছিয়েছে। কিন্তু ইতিহাস মনে রেখেই সতর্ক রয়েছে ভারতীয় বাহিনী। প্রাক্তন সেনারাও সতর্কবার্তা দিচ্ছেন এই বলে, ‘‘যারা ইতিহাস জানে, তারা এর পুনরাবৃত্তি ঘটাবে না।’’"
  ]
}]